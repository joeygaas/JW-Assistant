<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split14.xhtml#pcitationsource1">^ <span id="pcitation1"></span><strong>***w14 1/15 p. 23-24 Maglingkod kay Jehova Bago ang Kapaha-pahamak na mga Araw***</strong></a><br /><strong><sup>6 </sup></strong>Kung isa kang makaranasang Kristiyano, marami kang magagawa para makatulong sa iba. May mga nauunawaan ka ngayon na hindi mo alam 30 o 40 taon ang nakararaan. Alam mo na kung paano epektibong ikakapit ang maraming simulain ng Bibliya. Tiyak na may kakayahan kang abutin ang puso ng iba sa pamamagitan ng katotohanan sa Bibliya. Kung isa kang elder, alam mo na kung paano tutulungan ang mga kapatid na nakagawa ng maling hakbang. (Gal. 6:1) Baka natutuhan mo kung paano mangasiwa ng mga gawain sa kongregasyon, mga department sa asamblea, o ng pagtatayo ng Kingdom Hall. Maaaring alam mo kung paano hihimukin ang mga doktor na gumamit ng mga pamamaraang hindi kailangan ang pagsasalin ng dugo. Kung baguhan ka naman sa katotohanan, may kapaki-pakinabang na mga karanasan ka sa buhay. Halimbawa, baka nagpalaki ka ng mga anak kaya malamang na marami kang praktikal na karunungan. Malaking tulong ang maibibigay ng nagkakaedad nang mga Kristiyano sa kongregasyon sa pamamagitan ng pagtuturo, pangunguna, at pagpapatibay sa mga kapatid.​—<strong>Basahin ang Job 12:12.</strong></p><p><strong><sup>7 </sup></strong>Paano ka pa makakatulong sa iba? Marahil ay maipakikita mo sa mga nakababata kung paano magpapasimula at magdaraos ng pag-aaral sa Bibliya. Kung sister ka, mapapayuhan mo ba ang nakababatang mga ina kung paano babalansehin ang espirituwal na mga gawain at ang pag-aalaga sa maliliit na anak? Kung brother ka naman, matuturuan mo ba ang nakababatang mga brother kung paano magpapahayag nang may sigla at magiging mas epektibo sa pangangaral? Puwede kayang ipakita mo sa kanila kung paano dadalawin at patitibayin ang may-edad nang mga kapatid? Kahit hindi ka na kasinlakas ng dati, marami kang oportunidad na sanayin ang mga nakababata. Sinasabi ng Bibliya: “Ang kagandahan ng mga kabataang lalaki ay ang kanilang kalakasan, at ang karilagan ng matatandang lalaki ay ang kanilang ulong may uban.”​—Kaw. 20:29.</p>
</div>
</div>
</div>
</body>
</html>
