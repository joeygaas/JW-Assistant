<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split4.xhtml#pcitationsource1">^ <span id="pcitation1"></span><strong>***w13 5/15 p. 8 ‘Masigasig Ka ba sa Maiinam na Gawa’?***</strong></a><br />NAPAKALAKING karangalan para sa isang tao na kilalanin ang kaniyang nagawa. Halimbawa, ang ilan ay tumanggap ng Nobel Prize dahil sa masigasig nilang pagtataguyod ng kapayapaan sa pagitan ng naglalabanang mga bansa. Pero wala nang mas hihigit pang karangalan kaysa sa maisugo ng Diyos para tulungan ang mga tao na magkaroon ng mapayapang kaugnayan sa kanilang Maylalang!</p><p><strong><sup>2 </sup></strong>Bilang mga Saksi ni Jehova, tayo lamang ang may ganiyang pantanging karangalan. Sa pangunguna ng Diyos at ni Kristo, nakikiusap tayo sa mga tao na “makipagkasundo . . . sa Diyos.” (2 Cor. 5:20) Ginagamit tayo ni Jehova para mapalapít sa kaniya ang mga tao. Bilang resulta, milyun-milyon mula sa mahigit 235 lupain ang natulungang magkaroon ng mabuting kaugnayan sa Diyos at ng pag-asang buhay na walang hanggan. (Tito 2:11) Taglay ang sigasig, inaanyayahan natin ang “sinumang nagnanais [na] kumuha ng tubig ng buhay nang walang bayad.” (Apoc. 22:17) Dahil pinahahalagahan natin ang atas na ito at masikap itong ginagampanan, angkop tayong tawagin na isang bayang “masigasig sa maiinam na gawa.” (Tito 2:14) Talakayin natin ngayon kung paano tayo magiging masigasig sa maiinam na gawa para matulungan ang mga tao na maging malapít kay Jehova. Ang isang paraan ay sa pamamagitan ng ating gawaing pangangaral.</p>
</div>
</div>
</div>
</body>
</html>
