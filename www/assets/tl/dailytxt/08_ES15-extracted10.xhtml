<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split10.xhtml#pcitationsource1">^ <span id="pcitation1"></span><strong>***w13 10/15 p. 8 Ipinakikilala ng mga Nilalang ang Diyos na Buháy***</strong></a><br /><strong><sup>5 </sup></strong>Nagbigay si apostol Pablo ng isang dahilan na makakukumbinsi sa atin na may Diyos, kahit hindi natin Siya nakikita. Tungkol kay Jehova, sumulat si Pablo: “Ang kaniyang di-nakikitang mga katangian ay malinaw na nakikita mula pa sa pagkalalang ng sanlibutan, sapagkat napag-uunawa ang mga ito sa pamamagitan ng mga bagay na ginawa, maging ang kaniyang walang-hanggang kapangyarihan at pagka-Diyos.” (Roma 1:20) Paano mo matutulungang maniwala sa sinabi ni Pablo ang isa na nag-aalinlangan sa pag-iral ng Diyos? Magagamit mo ang ilan sa sumusunod na ebidensiya mula sa paglalang na nagpapatunay sa kapangyarihan at karunungan ng ating Maylalang.</p>
</div>
<div class="extPubRef"><p><a href="08_ES15-split10.xhtml#pcitationsource2">^ <span id="pcitation2"></span><strong>***w13 10/15 p. 8-9 Ipinakikilala ng mga Nilalang ang Diyos na Buháy***</strong></a><br /><strong><sup>8 </sup></strong>Makikita ang karunungan ni Jehova sa mga siklo na sumusustine sa buhay sa lupa. Para ilarawan: Isiping nakatira ka sa isang mataong lunsod na napapaderan. Walang paraan para makapagpasok doon ng sariwang tubig at hindi rin maitatapon sa labas ang dumi o basura nito. Di-magtatagal, magiging napakarumi ng lunsod at hindi na ito puwedeng tirhan. May pagkakatulad sa lunsod na iyan ang ating planeta. Limitado lang ang ating suplay ng sariwang tubig at hindi natin maitatapon sa kalawakan ang ating basura. Pero ang “napapaderang lunsod” na ito ay may kakayahang sumustine sa bilyun-bilyong nilalang magpakailanman. Paano naging posible iyon? Dahil sa kamangha-manghang kakayahan nitong i-recycle ang mga bagay na kailangan natin para mabuhay.</p><p><strong><sup>9 </sup></strong>Kuning halimbawa ang siklo ng oksiheno. Bilyun-bilyong nilalang ang lumalanghap ng oksiheno at naglalabas ng carbon dioxide. Magkagayunman, hindi nauubos ang suplay natin ng oksiheno, at hindi napupuno ng “basurang” carbon dioxide ang ating atmospera. Bakit? Dahil sa kamangha-manghang proseso na tinatawag na photosynthesis. Sa prosesong ito, ginagamit ng mga berdeng pananim ang carbon dioxide, tubig, sinag ng araw, at mga nutriyente para makagawa ng carbohydrates at oksiheno. Kapag lumalanghap tayo ng oksiheno, nakukumpleto natin ang siklo. Talagang literal na ginagamit ni Jehova ang mga pananim na nilikha niya para magbigay “sa lahat [ng tao] ng buhay at ng hininga.” (Gawa 17:25) Kamangha-mangha ngang karunungan!</p><p><strong><sup>10 </sup></strong>Makikita rin ang walang-kapantay na karunungan ni Jehova sa napakaraming nilalang sa ating planeta. Tinatayang may 2 milyon hanggang 100 milyong species sa lupa. <strong>(<em>Basahin ang Awit 104:24.</em>) </strong>Pansinin ang karunungang makikita sa pagkakadisenyo ng ilan sa mga nilalang na ito.</p>
</div>
</div>
</div>
</body>
</html>
