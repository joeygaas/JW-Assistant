<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split19.xhtml#pcitationsource1">^ <span id="pcitation1"></span><strong>***w14 3/15 p. 24 Parangalan ang mga May-edad Na***</strong></a><br /><strong><sup>16 </sup></strong>Dahil sa pagmamalasakit sa mga may-edad na, ang ilang Kristiyano ay naglalaan ng kanilang panahon at lakas para makatulong sa abot ng makakaya nila. Sinisikap nilang magpakita ng higit na pagmamalasakit sa may-edad nang mga kapatid sa kongregasyon. Ang ilan ay may kani-kaniyang toka sa pag-aalaga at naghahalinhinan sa pag-aasikaso sa mga may-edad na. Maaaring wala sila sa kalagayang pumasok sa buong-panahong paglilingkod, pero nasisiyahan silang tumulong sa mga anak ng mga may-edad na para makapanatili ang mga ito sa gayong pribilehiyo hangga’t posible. Napakaganda nga ng saloobin ng gayong mga kapatid! Gayunman, pananagutan pa rin ng mga anak na gawin ang makakaya nila para sa kanilang mga magulang.</p><p><strong>PATIBAYIN ANG MGA MAY-EDAD NA</strong></p><p><strong><sup>17 </sup></strong>Mapagagaan ng mga may-edad na at ng mga nag-aalaga sa kanila ang mahirap na sitwasyon kung magtutulungan sila at mananatiling positibo. Sa ilang kaso, ang mga may-edad na ay nagiging malungkutin o nadedepres pa nga. Kaya baka kailangan mong higit na magsikap para maparangalan at mapatibay ang mga may-edad nang kapatid. Magagawa mo iyan kung lagi kang positibo kapag nakikipag-usap sa kanila. Ang mga may mahusay na rekord ng tapat na paglilingkod ay dapat komendahan. Hindi kalilimutan ni Jehova, at maging ng kanilang mga kapuwa Kristiyano, ang mga ginawa nila para sa Kaniya.​—<strong>Basahin ang Malakias 3:16; Hebreo 6:10.</strong></p>
</div>
</div>
</div>
</body>
</html>
