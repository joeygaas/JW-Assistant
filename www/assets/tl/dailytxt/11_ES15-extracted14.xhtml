<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split14.xhtml#pcitationsource1">^ <span id="pcitation1"></span><strong>***w14 3/15 p. 20-21 Parangalan ang mga May-edad Na***</strong></a><br /><strong><sup>3 </sup></strong>“Huwag mo akong itakwil sa panahon ng katandaan; kapag nanghihina na ang aking kalakasan ay huwag mo akong iwan,” ang pakiusap sa Diyos ng manunulat ng Awit 71:9. Lumilitaw na ang awit na ito ay karugtong ng Awit 70, na may superskripsiyong “Ni David.” Kaya malamang na si David ang bumigkas ng pakiusap na nasa Awit 71:9. Naglingkod siya sa Diyos mula pagkabata hanggang sa kaniyang pagtanda, at ginamit siya ni Jehova sa maraming paraan. (1 Sam. 17:33-37, 50; 1 Hari 2:1-3, 10) Pero nadama pa rin ni David na kailangan niyang hilingin kay Jehova na patuloy siyang alalayan.​—<strong>Basahin ang Awit 71:17, 18.</strong></p><p><strong><sup>4 </sup></strong>Marami sa ngayon ang gaya ni David. Sa kabila ng pagtanda at ng kaakibat nitong “kapaha-pahamak na mga araw,” patuloy silang pumupuri sa Diyos sa abot ng kanilang makakaya. (Ecles. 12:1-7) Marami sa kanila ang limitado na ang nagagawa, maging sa ministeryo. Pero gaya ni David, mahihiling din nila kay Jehova na patuloy silang pagpalain at pangalagaan. Makatitiyak ang gayong tapat na mga kapatid na sasagutin ng Diyos ang kanilang mga panalangin. Alam natin iyan dahil si Jehova ang umakay kay David para ipanalangin ang gayon ding mga bagay.</p><p><strong><sup>5 </sup></strong>Ipinakikita sa Kasulatan na talagang pinahahalagahan ni Jehova ang tapat na mga may-edad na at inaasahan niyang pararangalan sila ng kaniyang mga lingkod. (Awit 22:24-26; Kaw. 16:31; 20:29) “Sa harap ng may uban ay titindig ka, at pakukundanganan mo ang pagkatao ng isang matanda, at matakot ka sa iyong Diyos. Ako ay si Jehova,” ang sabi sa Levitico 19:32. Oo, ang pagpaparangal sa mga may-edad nang mananamba ni Jehova ay seryosong pananagutan noon at hanggang sa ngayon. Pero kumusta naman ang pangangalaga sa kanila? Kaninong pananagutan iyan?</p>
</div>
</div>
</div>
</body>
</html>
