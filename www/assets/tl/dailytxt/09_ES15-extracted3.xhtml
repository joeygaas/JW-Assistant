<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split3.xhtml#pcitationsource1">^ <span id="pcitation1"></span><strong>***w13 6/15 p. 10 Lubusang Pahalagahan ang mga Katangian ni Jehova***</strong></a><br /><strong><sup>11 </sup></strong>Isa rin sa magagandang katangian ni Jehova ang hindi pagtatangi. Ano ang ibig sabihin ng hindi pagtatangi? Kasama rito ang pagiging patas, o walang kinikilingan at paboritismo. May dalawang elemento ang katangiang ito: saloobin at pagkilos. Bakit kailangan ang dalawang ito? Dahil kung ang saloobin ng isa ay <em>hindi nagtatangi, </em>mapapakilos siyang <em>pakitunguhan </em>ang lahat nang walang pagtatangi. Sa Kristiyanong Griegong Kasulatan, ang pananalitang “hindi nagtatangi” ay literal na nangangahulugang hindi “tumitingin sa mukha.” (Gawa 10:34; <em>Kingdom Interlinear</em>) Kaya ang isang taong hindi nagtatangi ay hindi tumitingin sa panlabas na anyo o kalagayan ng indibiduwal, kundi sa pagkatao nito.</p>
</div>
<div class="extPubRef"><p><a href="09_ES15-split3.xhtml#pcitationsource2">^ <span id="pcitation2"></span><strong>***w13 6/15 p. 11 Lubusang Pahalagahan ang mga Katangian ni Jehova***</strong></a><br /><strong><sup>16 </sup></strong>Paano natin matutularan ang pagiging hindi nagtatangi ni Jehova? Tandaan, may dalawang aspekto ang katangiang ito. Kung tayo ay <em>hindi nagtatangi, </em>saka lang natin <em>mapakikitunguhan </em>nang walang pagtatangi ang iba. Totoo, gusto nating isipin na hindi tayo nagtatangi. Pero tiyak na sasang-ayon kang hindi laging madaling suriin ang sarili. Kaya ano ang dapat nating gawin? Nang gustong malaman ni Jesus kung ano ang sinasabi ng mga tao tungkol sa kaniya, tinanong niya ang kaniyang mapagkakatiwalaang mga kaibigan: “Sino ang Anak ng tao ayon sa sinasabi ng mga tao?” (Mat. 16:13, 14) Bakit hindi tularan si Jesus? Tanungin mo ang iyong pinagkakatiwalaang kaibigan kung talaga bang hindi ka nagtatangi. Kapag sinabi niyang medyo nagtatangi ka pa, ano ang dapat mong gawin? Manalangin nang marubdob kay Jehova tungkol sa iyong nadarama, magmakaawa sa kaniya na tulungan kang mabago ang iyong saloobin para lubusan mong matularan ang kaniyang hindi pagtatangi.​—Mat. 7:7; Col. 3:10, 11.</p>
</div>
</div>
</div>
</body>
</html>
