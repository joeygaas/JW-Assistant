<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split11.xhtml#pcitationsource1">^ <span id="pcitation1"></span><strong>***w14 1/15 p. 10-11 Sambahin si Jehova, ang Haring Walang Hanggan***</strong></a><br /><strong><sup>13 </sup></strong>Matapos na makahimalang palayain, ang mga Israelita ay umawit ng isang awit ng tagumpay at papuri, na nakaulat sa Exodo kabanata 15. Mababasa sa talata 18: “Si Jehova ay mamamahala bilang hari hanggang sa panahong walang takda, magpakailan-kailanman.” Oo, si Jehova ay naging Hari ng bagong bansang Israel. (Deut. 33:5) Pero ang mga Israelita ay hindi nakontento kay Jehova bilang kanilang di-nakikitang Tagapamahala. Mga 400 taon pagkaalis sa Ehipto, humingi sila sa Diyos ng taong hari dahil gusto nilang gayahin ang mga paganong bansa sa palibot nila. (1 Sam. 8:5) Pero si Jehova ay nanatiling Hari, gaya ng makikita noong namamahala si David, ang ikalawang taong hari ng Israel.</p><p><strong><sup>14 </sup></strong>Dinala ni David sa Jerusalem ang sagradong kaban ng tipan. Sa masayang okasyong iyon, ang mga Levita ay umawit ng papuri na may kapansin-pansing pananalita, na nakaulat sa 1 Cronica 16:31: “Sabihin nila sa gitna ng mga bansa, ‘Si Jehova ay naging hari!’ ” Pero kung si Jehova ang Haring walang hanggan, paanong siya ay <em>naging </em>Hari noong panahong iyon? Si Jehova ay <em>nagiging </em>Hari kapag ginagamit niya ang kaniyang awtoridad o nagtatalaga siya ng kakatawan sa kaniya sa isang partikular na panahon o sitwasyon. Napakahalagang maintindihan ang aspektong ito ng kaniyang pagkahari. Bago namatay si David, ipinangako ni Jehova na ang paghahari nito ay magpapatuloy magpakailanman: “Ibabangon ko nga ang iyong binhi na kasunod mo, na lalabas mula sa iyong mga panloob na bahagi; at itatatag ko nga nang matibay ang kaniyang kaharian.” (2 Sam. 7:12, 13) Natupad ang pangakong iyon nang lumitaw ang “binhi” ni David pagkaraan ng mahigit 1,000 taon. Sino siya, at kailan siya magiging Hari?</p>
</div>
</div>
</div>
</body>
</html>
