<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split11.xhtml#pcitationsource1">^ <span id="pcitation1"></span><strong>***w13 4/15 p. 28 “Huwag Tayong Manghihimagod”***</strong></a><br /><strong><sup>4 </sup></strong>Ang pagtitipun-tipon ay isang mahalagang gawain ng mga lingkod ni Jehova. Sa langit, ang mga anghel ay inaanyayahang humarap kay Jehova para makipagpulong. (1 Hari 22:19; Job 1:6; 2:1; Dan. 7:10) Sa sinaunang Israel, ang bansa ay kailangang magtipon ‘upang makapakinig at matuto.’ (Deut. 31:10-12) Noong unang siglo, kaugalian ng mga Judio na pumunta sa mga sinagoga para magbasa mula sa Kasulatan. (Luc. 4:16; Gawa 15:21) Ang mga pagtitipon ay patuloy na naging mahalagang bahagi ng pagsamba nang mabuo ang kongregasyong Kristiyano, at mahalaga pa rin ito sa ngayon. ‘Isinasaalang-alang ng mga tunay na Kristiyano ang isa’t isa upang mag-udyukan sa pag-ibig at sa maiinam na gawa.’ Kailangan nating patuloy na ‘patibayin ang loob ng isa’t isa, at lalung-lalo na samantalang nakikita nating papalapit na ang araw ni Jehova.’​—Heb. 10:24, 25.</p>
</div>
<div class="extPubRef"><p><a href="15_ES15-split11.xhtml#pcitationsource2">^ <span id="pcitation2"></span><strong>***w13 4/15 p. 28 “Huwag Tayong Manghihimagod”***</strong></a><br /><strong><sup>6 </sup></strong>Ano ang iba pang dahilan kung bakit gusto ng Diyos na magtipun-tipon tayo nang regular? Ang mga pulong, asamblea, at mga kombensiyon ay tumutulong sa atin na magsalita nang may katapangan at maharap ang pagsalansang o kawalang-interes ng mga tao sa ating teritoryo. (Gawa 4:23, 31) Tumitibay ang ating pananampalataya dahil sa mga pagtalakay sa Kasulatan. (Gawa 15:32; Roma 1:11, 12) Ang pagtuturo at pagpapalitan ng pampatibay-loob sa mga pulong ay tumutulong sa atin na maranasan ang tunay na kaligayahan at nagbibigay sa atin ng “katahimikan mula sa mga araw ng kapahamakan.” (Awit 94:12, 13) Ang Teaching Committee ng Lupong Tagapamahala ang nangangasiwa sa paghahanda ng lahat ng espirituwal na programa para turuan ang mga lingkod ni Jehova sa buong daigdig. Talagang nagpapasalamat tayo sa napakahusay na pagtuturong tinatanggap natin sa mga pulong linggu-linggo!</p>
</div>
</div>
</div>
</body>
</html>
