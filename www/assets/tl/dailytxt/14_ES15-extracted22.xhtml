<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split22.xhtml#pcitationsource1">^ <span id="pcitation1"></span><strong>***w13 4/15 p. 13-14 Tulungan ang Sarili at ang Iba Gamit ang Salita ng Diyos***</strong></a><br /><strong><sup>8 </sup></strong>Kadalasan, iniisip natin na ang “pagsaway” ay tungkulin lang ng mga elder sa kongregasyon. At talaga namang pananagutan ng mga tagapangasiwa na ‘sawayin ang mga taong namimihasa sa kasalanan.’ (1 Tim. 5:20; Tito 1:13) Pero kailangan din nating sawayin <em>ang ating sarili. </em>Si Pablo ay ulirang Kristiyano na may malinis na budhi. (2 Tim. 1:3) Gayunman, isinulat niya: “Nakikita ko sa aking mga sangkap ang isa pang kautusan na nakikipagdigma laban sa kautusan ng aking pag-iisip at dinadala akong bihag sa kautusan ng kasalanan.” Pag-aralan natin ang konteksto ng pananalitang iyan para mas maunawaan natin kung paano nakipagbaka si Pablo sa kaniyang makasalanang hilig.​—<strong><em>Basahin ang Roma 7:21-25.</em></strong></p><p><strong><sup>9 </sup></strong>Anong mga kahinaan ang pinaglabanan ni Pablo? Wala siyang espesipikong binanggit. Pero nang sumulat siya kay Timoteo, nabanggit niya na dati siyang “isang taong walang pakundangan.” (1 Tim. 1:13) Bago siya nakumberte, gayon na lang ang poot ni Pablo sa mga Kristiyano anupat inamin niya: “Sukdulan ang galit ko sa kanila.” (Gawa 26:11) Natutuhang supilin ni Pablo ang kaniyang galit. Pero tiyak na may mga panahong nakipagpunyagi siyang kontrolin ang kaniyang damdamin at pananalita. (Gawa 15:36-39) Ano ang nakatulong sa kaniya?</p><p><strong><sup>10 </sup></strong>Nang sumulat si Pablo sa mga Kristiyano sa Corinto, ipinaliwanag niya kung paano niya sinasaway ang kaniyang sarili. <strong>(<em>Basahin ang 1 Corinto 9:26, 27.</em>) </strong>Talagang pinaglabanan niya ang kaniyang mga kahinaan. Malamang na naghanap siya ng mga payo mula sa Kasulatan, nagsumamo kay Jehova, at nagsikap na ikapit ang mga ito. Matutularan natin ang kaniyang halimbawa dahil nakikipagpunyagi rin tayo sa ating di-sakdal na mga hilig.</p>
</div>
</div>
</div>
</body>
</html>
