<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Marso</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="06_ES15-split31.xhtml#citationsource8">^ <strong>(Juan 12:20-50)</strong></a> <span id="citation8"></span>Mayroon ngang ilang Griego na kasama ng mga umahon upang sumamba sa kapistahan. <strong><sup>21 </sup></strong>Sa gayon, lumapit ang mga ito kay Felipe na mula sa Betsaida ng Galilea, at nagsimula silang humiling sa kaniya, na sinasabi: “Ginoo, nais naming makita si Jesus.” <strong><sup>22 </sup></strong>Pumaroon si Felipe at sinabi kay Andres. Pumaroon si Andres at si Felipe at sinabi kay Jesus. <strong><sup>23 </sup></strong>Ngunit sumagot si Jesus sa kanila, na sinasabi: “Dumating na ang oras upang luwalhatiin ang Anak ng tao. <strong><sup>24 </sup></strong>Katotohanang-katotohanang sinasabi ko sa inyo, Malibang ang isang butil ng trigo ay mahulog sa lupa at mamatay, nananatili itong isang butil lamang; ngunit kung ito ay mamatay, kung gayon ay namumunga ito ng marami. <strong><sup>25 </sup></strong>Siya na may paggiliw sa kaniyang kaluluwa ang pupuksa nito, ngunit siya na napopoot sa kaniyang kaluluwa sa sanlibutang ito ang mag-iingat nito para sa buhay na walang hanggan. <strong><sup>26 </sup></strong>Kung ang sinuman ay maglilingkod sa akin, sumunod siya sa akin, at kung saan ako naroon ay doroon din ang aking lingkod. Kung ang sinuman ay maglilingkod sa akin, pararangalan siya ng Ama. <strong><sup>27 </sup></strong>Ngayon ay nababagabag ang aking kaluluwa, at ano ang sasabihin ko? Ama, iligtas mo ako mula sa oras na ito. Gayunpaman, ito ang dahilan kung bakit ako dumating sa oras na ito. <strong><sup>28 </sup></strong>Ama, luwalhatiin mo ang iyong pangalan.” Sa gayon ay isang tinig ang nanggaling sa langit: “Kapuwa ko ito niluwalhati at luluwalhatiing muli.” <strong><sup>29 </sup></strong>Kaya ang pulutong na nakatayo sa paligid at nakarinig nito ay nagsabing kumulog nga. Ang iba ay nagsabi: “Isang anghel ang nagsalita sa kaniya.” <strong><sup>30 </sup></strong>Bilang sagot ay sinabi ni Jesus: “Ang tinig na ito ay dumating, hindi dahil sa akin, kundi dahil sa inyo. <strong><sup>31 </sup></strong>Ngayon ay may paghatol sa sanlibutang ito; ngayon ay palalayasin ang tagapamahala ng sanlibutang ito. <strong><sup>32 </sup></strong>At gayunman, kung itataas ako mula sa lupa, ilalapit ko sa akin ang lahat ng uri ng tao.” <strong><sup>33 </sup></strong>Talagang sinasabi niya ito upang ipahiwatig kung anong uri ng kamatayan ang malapit na niyang ikamatay. <strong><sup>34 </sup></strong>Sa gayon ay sumagot sa kaniya ang pulutong: “Narinig namin mula sa Kautusan na ang Kristo ay nananatili magpakailanman; at paano ngang sinasabi mo na ang Anak ng tao ay kailangang itaas? Sino itong Anak ng tao?” <strong><sup>35 </sup></strong>Sa gayon ay sinabi ni Jesus sa kanila: “Ang liwanag ay mapapasagitna ninyo nang kaunting panahon pa. Lumakad kayo habang nasa inyo ang liwanag, upang hindi manaig sa inyo ang kadiliman; at siya na lumalakad sa kadiliman ay hindi nakaaalam kung saan siya paroroon. <strong><sup>36 </sup></strong>Habang nasa inyo ang liwanag, manampalataya kayo sa liwanag, upang maging mga anak ng liwanag.” Sinalita ni Jesus ang mga bagay na ito at umalis at nagtago mula sa kanila. <strong><sup>37 </sup></strong>Ngunit bagaman nakagawa na siya ng napakaraming tanda sa harap nila, hindi sila nananampalataya sa kaniya, <strong><sup>38 </sup></strong>anupat natupad ang salita ni Isaias na propeta na sinabi niya: “Jehova, sino ang nanampalataya sa bagay na narinig namin? At kung tungkol sa bisig ni Jehova, kanino ito naisiwalat?” <strong><sup>39 </sup></strong>Ang dahilan kung bakit sila hindi makapaniwala ay sapagkat muling sinabi ni Isaias: <strong><sup>40 </sup></strong>“Binulag niya ang kanilang mga mata at pinatigas niya ang kanilang mga puso, upang hindi nila makita ng kanilang mga mata at makuha ng kanilang mga puso ang diwa at manumbalik at mapagaling ko nga sila.” <strong><sup>41 </sup></strong>Sinabi ni Isaias ang mga bagay na ito sapagkat nakita nito ang kaniyang kaluwalhatian, at nagsalita ito tungkol sa kaniya. <strong><sup>42 </sup></strong>Gayunpaman, marami maging sa mga tagapamahala ang talagang nanampalataya sa kaniya, ngunit dahil sa mga Pariseo ay hindi nila siya ipinapahayag, upang hindi sila matiwalag mula sa sinagoga; <strong><sup>43 </sup></strong>sapagkat inibig nila ang kaluwalhatian ng tao nang higit pa kaysa sa kaluwalhatian ng Diyos. <strong><sup>44 </sup></strong>Gayunman, sumigaw si Jesus at nagsabi: “Siya na nananampalataya sa akin ay nananampalataya, hindi lamang sa akin, kundi sa kaniya rin na nagsugo sa akin; <strong><sup>45 </sup></strong>at siya na nakakakita sa akin ay nakakakita rin sa kaniya na nagsugo sa akin. <strong><sup>46 </sup></strong>Ako ay pumarito bilang liwanag sa sanlibutan, upang ang bawat isa na nananampalataya sa akin ay hindi manatili sa kadiliman. <strong><sup>47 </sup></strong>Ngunit kung ang sinuman ay dumirinig sa aking mga pananalita at hindi tumutupad sa mga iyon, hindi ko siya hinahatulan; sapagkat ako ay pumarito, hindi upang hatulan ang sanlibutan, kundi upang iligtas ang sanlibutan. <strong><sup>48 </sup></strong>Siya na nagwawalang-halaga sa akin at hindi tumatanggap sa aking mga pananalita ay may isa na hahatol sa kaniya. Ang salita na sinalita ko ang hahatol sa kaniya sa huling araw; <strong><sup>49 </sup></strong>sapagkat hindi ako nagsalita udyok ng aking sarili, kundi ang Ama na nagsugo sa akin ang mismong nagbigay sa akin ng utos kung ano ang sasabihin at kung ano ang sasalitain. <strong><sup>50 </sup></strong>Gayundin, alam kong ang kaniyang utos ay nangangahulugan ng buhay na walang hanggan. Samakatuwid ang mga bagay na aking sinasalita, kung paanong ang mga iyon ay sinabi sa akin ng Ama, gayon ko rin sinasalita ang mga iyon.”</p><p></p></div>
</div>
<div class="groupExtPubRef">
<div class="extPubRef"><p><a href="06_ES15-split31.xhtml#pcitationsource1">^ <span id="pcitation1"></span><strong>***w13 12/15 p. 23 ‘Gawin Ninyo Ito Bilang Pag-alaala sa Akin’***</strong></a><br /><strong><sup>5 </sup></strong>Nang sabihin ni Jesus sa mga apostol na maghanda ng silid para sa hapunan ng Paskuwa, wala siyang binanggit na magagarbong dekorasyon; sa halip, malamang na ang gusto lang niya ay isang maayos at malinis na silid na sapat ang laki para sa mga imbitado. <strong>(<em>Basahin ang Marcos 14:12-16.</em>) </strong>May ilang bagay silang ihahanda para sa salu-salong iyon, kasama rito ang tinapay na walang lebadura at pulang alak. Pagkatapos ng hapunan ng Paskuwa, may sinabi si Jesus tungkol sa dalawang emblemang iyon.</p><p><strong><sup>6 </sup></strong>Naroon si apostol Mateo at isinulat niya nang maglaon: “Kumuha si Jesus ng tinapay at, pagkatapos bumigkas ng pagpapala, pinagputul-putol niya ito at, nang ibinibigay sa mga alagad, sinabi niya: ‘Kunin ninyo, kainin ninyo.’” (Mat. 26:26) Ang “tinapay” ay walang pampaalsa, gaya ng ginagamit sa Paskuwa. (Ex. 12:8; Deut. 16:3) Gawa ito sa harinang trigo at tubig, at walang lebadura o pampalasang gaya ng asin. Dahil walang lebadura, hindi ito umalsa. Matabang ito, tuyo, malutong, at madaling pagputul-putulin. Sa ngayon, bago ang Memoryal, maaaring hilingin ng mga elder sa isang kapatid na gumawa ng gayong tinapay. Gamit ang harinang trigo at tubig, maaaring lutuin iyon sa isang kawali na pinahiran ng kaunting mantika. (Kung walang harinang trigo, maaaring gumamit ng harinang mula sa bigas, sebada, mais, o iba pang binutil.)</p>
</div>
</div>
</div>
</body>
</html>
