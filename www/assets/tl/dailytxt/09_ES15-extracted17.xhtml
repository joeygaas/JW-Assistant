<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split17.xhtml#pcitationsource1">^ <span id="pcitation1"></span><strong>***w14 1/15 p. 19 Gumawa ng Matatalinong Desisyon sa Panahon ng Kabataan***</strong></a><br /><strong><sup>10 </sup><em>Maging maligaya sa paglilingkod sa iba. </em>(Basahin ang Gawa 20:20, 21, 24, 35.) </strong>Itinuro sa atin ni Jesus ang mahalagang simulaing ito. Naging maligaya siya dahil ginawa niya ang kalooban ng kaniyang Ama at hindi ang sa kaniya. Nagdulot din ng kagalakan kay Jesus ang pagtugon ng mga taong maaamo sa mabuting balita. (Luc. 10:21; Juan 4:34) Marahil ay ganiyan din ang nadama mo nang makatulong ka sa iba. Kung ang mahahalagang desisyon mo sa buhay ay ibabatay mo sa mga simulaing itinuro ni Jesus, tiyak na magiging maligaya ka, pati na si Jehova.​—Kaw. 27:11.</p><p><strong><sup>11 </sup></strong>Ang pinakamalaking kaligayahan natin ay nagmumula sa paglilingkod kay Jehova. (Kaw. 16:20) Lumilitaw na nakalimutan iyan ni Baruc, ang kalihim ni Jeremias. May panahong nawala ang kagalakan niya sa paglilingkod kay Jehova. Sinabi ni Jehova sa kaniya: “Patuloy kang humahanap ng mga dakilang bagay para sa iyong sarili. Huwag ka nang maghanap. Sapagkat narito, magpapasapit ako ng kapahamakan sa lahat ng laman, . . . at ibibigay ko sa iyo ang iyong kaluluwa bilang samsam sa lahat ng dako na iyong paroroonan.” (Jer. 45:3, 5) Sa palagay mo, alin ang mas makapagpapasaya kay Baruc​—ang paghahanap ng mga dakilang bagay o ang makaligtas sa pagkawasak ng Jerusalem bilang tapat na lingkod ng Diyos?​—Sant. 1:12.</p>
</div>
</div>
</div>
</body>
</html>
