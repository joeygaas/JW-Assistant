<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split24.xhtml#pcitationsource1">^ <span id="pcitation1"></span><strong>***w14 2/15 p. 22 Si Jehova​—Ating Pinakamatalik na Kaibigan***</strong></a><br /><strong><sup>3 </sup></strong>Tinukoy ni Jehova ang patriyarka at ninuno ng mga Israelita na si Abraham bilang “aking kaibigan.” (Isa. 41:8) Paano naging malapít na kaibigan ni Abraham ang kaniyang Maylalang? Dahil sa kaniyang pananampalataya.​—Gen. 15:6; <strong>basahin ang Santiago 2:21-23.</strong></p><p><strong><sup>4 </sup></strong>Ang mga inapo rin ni Abraham na bumubuo sa sinaunang bansang Israel ay nagkapribilehiyong maging Ama at Kaibigan si Jehova. Pero nakalulungkot, naiwala nila ang pakikipagkaibigan sa Diyos. Bakit? Dahil nawalan sila ng pananampalataya sa mga pangako ni Jehova.</p><p><strong><sup>5 </sup></strong>Habang mas nakikilala mo si Jehova, lalong tumitibay ang pananampalataya at pag-ibig mo sa kaniya. Alalahanin noong una mong nalaman na ang Diyos ay totoong Persona at na maaari kang magkaroon ng matalik na kaugnayan sa kaniya. Nalaman mo rin na lahat tayo ay ipinanganak na makasalanan dahil sa pagsuway ni Adan. Naunawaan mong sa pangkalahatan, ang mga tao ay hiwalay sa Diyos. (Col. 1:21) Pagkatapos, naging malinaw sa iyo na ang ating maibiging Ama sa langit ay madaling lapitan at nagmamalasakit sa atin. Nang malaman natin ang tungkol sa inilaan niyang haing pantubos sa pamamagitan ni Jesus at manampalataya tayo roon, nagsimula tayong makipagkaibigan sa Diyos.</p><p><strong><sup>6 </sup></strong>Habang inaalaala ang mga iyon, makabubuting itanong sa sarili: ‘Lumalalim ba ang pakikipagkaibigan ko sa Diyos? Patuloy bang tumitibay ang pagtitiwala at pag-ibig ko sa aking mahal na Kaibigan, si Jehova?’ Ang isa pang nagkaroon ng malapít na kaugnayan kay Jehova ay si Gideon. Tingnan natin kung ano ang ating matututuhan sa halimbawa niya.</p>
</div>
</div>
</div>
</body>
</html>
