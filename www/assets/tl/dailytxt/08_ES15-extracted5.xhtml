<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split5.xhtml#pcitationsource1">^ <span id="pcitation1"></span><strong>***w14 3/15 p. 8-9 Kung Paano Mananatiling Mapagsakripisyo***</strong></a><br /><strong><sup>5 </sup></strong>Kung paanong maaari tayong gumamit ng salamin para makita ang ating hitsura, magagamit natin ang Bibliya para masuri ang ating pagkatao at maituwid ang anumang depektong makikita natin. <strong>(Basahin ang Santiago 1:22-25.) </strong>Gayunman, makakatulong lang ang salamin kung gagamitin natin ito nang tama. Halimbawa, kung susulyap lang tayo sa salamin, baka hindi natin makita ang isang maliit pero kapansin-pansing dumi. O kung nakatagilid tayo habang nananalamin, baka ibang tao ang makita natin. Sa katulad na paraan, sa paggamit ng Bibliya para makita ang anumang depekto, tulad ng pagkamakasarili, hindi lang natin ito pahapyaw na babasahin ni gagamitin ito para makita ang mga pagkakamali ng iba.</p><p><strong><sup>6 </sup></strong>Kahit regular o araw-araw tayong nagbabasa ng Bibliya, posibleng hindi natin makitang nagiging makasarili na pala tayo. Bakit? Pag-isipan ito: Sa halimbawa ni Santiago, tiningnan namang mabuti ng tao ang sarili niya sa salamin. Binanggit na <em>“tinitingnan niya </em>ang kaniyang sarili.” Dito, gumamit si Santiago ng salitang Griego na nagpapahiwatig ng pagsusuri o maingat na pagsasaalang-alang. Kaya ano ang diperensiya sa taong iyon? Nagpatuloy si Santiago: “Siya ay umaalis at kaagad na nalilimutan kung anong uri siya ng tao.” Oo, pagkatapos manalamin, wala siyang ginawang anumang pagbabago. Sa kabaligtaran, ang matagumpay na tao ay hindi lang “nagmamasid sa sakdal na kautusan” kundi ‘nananatili rin dito.’ Sa halip na iwan ang sakdal na kautusan ng Salita ng Diyos, patuloy niyang ikinakapit ang mga turo nito. Iyan din ang punto ni Jesus nang sabihin niya: “Kung kayo ay nananatili sa aking salita, kayo ay tunay ngang mga alagad ko.”​—Juan 8:31.</p><p><strong><sup>7 </sup></strong>Kaya para madaig ang anumang tendensiyang maging makasarili, dapat mo munang maingat na basahin ang Salita ng Diyos. Makakatulong ito sa iyo para makita kung ano ang mga pasusulungin mo. Pero hindi lang iyan ang kailangan. Dapat ka ring magsaliksik. Kapag malinaw na sa iyo ang isang ulat sa Bibliya, itanong sa sarili: ‘Kung ako ang nasa ganitong sitwasyon, ano kaya ang gagawin ko? Talaga nga kayang gagawin ko ang tama?’ Higit sa lahat, matapos bulay-bulayin ang nabasa mo, sikaping ikapit iyon. (Mat. 7:24, 25) Tingnan natin kung paano makakatulong ang mga ulat tungkol kina Haring Saul at apostol Pedro para manatili tayong mapagsakripisyo.</p>
</div>
</div>
</div>
</body>
</html>
