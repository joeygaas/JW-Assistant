<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split2.xhtml#pcitationsource1">^ <span id="pcitation1"></span><strong>***w13 5/15 p. 10-11 ‘Masigasig Ka ba sa Maiinam na Gawa’?***</strong></a><br /><strong><sup>10 </sup></strong>Hindi sapat ang ating sigasig sa ministeryo para matulungan ang mga tao na mapalapít sa Diyos. Bahagi rin ng masisigasig na gawa ang mainam na Kristiyanong paggawi. Idiniin ni Pablo ang kahalagahan ng ating paggawi nang isulat niya: “Sa anumang paraan ay hindi kami nagbibigay ng anumang dahilan na ikatitisod, upang ang aming ministeryo ay huwag makitaan ng pagkakamali.” (2 Cor. 6:3) Ang ating mabuting pananalita at matuwid na paggawi ay gumagayak sa turo ng Diyos, anupat ginagawang kaakit-akit sa iba ang pagsamba kay Jehova. (Tito 2:10) Sa katunayan, madalas tayong makarinig ng positibong mga resulta kapag napapansin ng taimtim na mga tao ang ating tulad-Kristong paggawi.</p><p><strong><sup>11 </sup></strong>Pero puwede ring kabaligtaran ang maging epekto ng ating pagkilos. Kaya kapag tayo ay nasa trabaho, bahay, o paaralan, iniiwasan nating may maipintas ang iba sa ating ministeryo at paggawi. Kung sasadyain nating gumawa ng kasalanan, maiwawala natin ang kaugnayan natin kay Jehova magpakailanman. (Heb. 10:26, 27) Dahil dito, dapat tayong manalangin at isaalang-alang kung ano ang ating ginagawa at kung ano ang ipinakikita ng ating paraan ng pamumuhay. Habang bumababa ang pamantayan sa moral ng sanlibutang ito, mas nakikita ng taimtim na mga tao ‘ang pagkakaiba sa pagitan ng isa na naglilingkod sa Diyos at ng isa na hindi naglilingkod sa kaniya.’ (Mal. 3:18) Oo, ang ating Kristiyanong paggawi ay mahalaga sa pakikipagkasundo ng mga tao sa Diyos.</p>
</div>
</div>
</div>
</body>
</html>
