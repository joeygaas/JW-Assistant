<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split20.xhtml#pcitationsource1">^ <span id="pcitation1"></span><strong>***w13 8/15 p. 19 Isaalang-alang at Patibaying-Loob ang Isa’t Isa***</strong></a><br /><strong><sup>4 </sup></strong>Para mapatibay natin ang iba, dapat nating pag-isipan ang payo ni apostol Pablo sa mga Kristiyanong Hebreo. Sinabi niya: “Isaalang-alang natin ang isa’t isa upang mag-udyukan sa pag-ibig at sa maiinam na gawa, na hindi pinababayaan ang ating pagtitipon, gaya ng kinaugalian ng iba, kundi nagpapatibayang-loob sa isa’t isa, at lalung-lalo na samantalang inyong nakikita na papalapit na ang araw.” (Heb. 10:24, 25) Paano natin maikakapit ang mahalagang payong ito?</p><p><strong>“ISAALANG-ALANG . . . ANG ISA’T ISA”</strong></p><p><strong><sup>5 </sup></strong>Ang ‘pagsasaalang-alang sa isa’t isa’ ay nangangahulugang “pag-alam sa pangangailangan ng iba, pag-iisip tungkol sa kanila.” Malalaman ba natin ang pangangailangan ng iba kung saglit lang natin silang babatiin sa Kingdom Hall, o nakikipag-usap nga tayo pero tungkol lang sa mga bagay na hindi mahalaga? Hindi nga. Siyempre pa, ayaw naman nating manghimasok sa buhay ng iba. (1 Tes. 4:11; 1 Tim. 5:13) Ngunit para mapatibay natin ang mga kapatid, kailangang makilala natin silang mabuti​—​ang kanilang kalagayan sa buhay, ugali, espirituwalidad, magagandang katangian, at mga kahinaan. Dapat madama ng mga kapatid na mga kaibigan nila tayo at na mahal natin sila. Kaya kailangan tayong maglaan ng panahon sa kanila​—​hindi lang kapag mayroon silang problema kundi sa ibang pagkakataon din.​—​Roma 12:13.</p>
</div>
</div>
</div>
</body>
</html>
