<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split10.xhtml#pcitationsource1">^ <span id="pcitation1"></span><strong>***w13 11/15 p. 10-11 Paano Natin Mapananatili ang “Mapaghintay na Saloobin”?***</strong></a><br /><strong><sup>3 </sup><em>Basahin ang Mikas 7:2-6. </em></strong>Nakita ni Mikas ang paglala ng espirituwal na kalagayan ng Israel hanggang sa umabot ito sa sukdulan sa ilalim ng pamamahala ng napakasamang si Haring Ahaz. Inihalintulad ni Mikas ang di-tapat na mga Israelita sa “matinik na palumpong” at “bakod na tinik.” Kung paanong nasusugatan ng matitinik na palumpong o mga bakod na tinik ang sinumang dumaraan sa mga iyon, napipinsala ng masasamang Israelita ang sinumang nakikisama sa kanila. Lalo pang lumala ang kasamaan ng Israel anupat kahit ang relasyon ng magkakapamilya ay nasira. Alam ni Mikas na hindi niya mababago ang sitwasyon kaya ibinuhos niya ang laman ng kaniyang puso kay Jehova. Pagkatapos, may-pagtitiis siyang naghintay sa pagkilos ng Diyos. Nagtiwala si Mikas na kikilos si Jehova sa Kaniyang takdang panahon.</p><p><strong><sup>4 </sup></strong>Gaya ni Mikas, namumuhay tayo sa gitna ng mga taong makasarili. Marami ang “walang utang-na-loob, mga di-matapat, mga walang likas na pagmamahal.” (2 Tim. 3:2, 3) Mahirap makisama sa makasariling mga katrabaho, kaklase, at kapitbahay. Pero mas mahirap ang sitwasyon ng ilang lingkod ng Diyos. Sinabi ni Jesus na ang mga tagasunod niya ay sasalansangin ng mga kapamilya. Gumamit siya ng pananalitang kahawig ng nakaulat sa Mikas 7:6. Sinabi niya: “Pumarito ako upang magpangyari ng pagkakabaha-bahagi, ng lalaki laban sa kaniyang ama, at ng anak na babae laban sa kaniyang ina, at ng kabataang asawang babae laban sa kaniyang biyenang babae. Tunay nga, ang magiging mga kaaway ng isang tao ay mga tao sa kaniyang sariling sambahayan.” (Mat. 10:35, 36) Napakahirap ngang tiisin ang panunuya at pananalansang ng mga kapamilyang di-kapananampalataya! Sa harap ng gayong pagsubok, huwag tayong magpadala sa panggigipit nila. Sa halip, manatili nawa tayong tapat at may-pagtitiis na maghintay kay Jehova na ayusin ang sitwasyon. Kung palagi nating hihingin ang kaniyang tulong, ibibigay niya ang lakas at karunungan na kailangan natin para makapagtiis.</p>
</div>
</div>
</div>
</body>
</html>
