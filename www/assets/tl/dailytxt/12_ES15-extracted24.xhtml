<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split24.xhtml#pcitationsource1">^ <span id="pcitation1"></span><strong>***w13 5/15 p. 29 Ingatan ang Iyong Mana​—Gumawa ng Matalinong mga Pasiya***</strong></a><br /><strong><sup>12 </sup></strong>Bilang mga lingkod ni Jehova, hindi natin inilalagay ang ating sarili sa nakatutuksong sitwasyon na maaaring umakay sa seksuwal na imoralidad. At kapag napapaharap tayo sa mga tukso, nananalangin tayo sa Diyos na Jehova para tulungan tayong manindigan. (Mat. 6:13) Sinisikap nating panatilihin ang ating katapatan sa gitna ng sanlibutang napakababa ng moralidad. Pero hindi tumitigil si Satanas sa pagsisikap na pahinain ang ating espirituwalidad. (Efe. 6:12) Siya ang diyos ng napakasamang sistemang ito ng mga bagay kaya alam niya kung paano sasamantalahin ang ating makalamang mga pagnanasa​—nag-uumang siya ng mga tukso na karaniwan sa di-sakdal na mga tao. (1 Cor. 10:8, 13) Paano kung malagay ka sa isang sitwasyong aakay sa iyo na gumawa ng imoralidad? Ano ang gagawin mo? Gagayahin mo ba si Esau at sasabihin: ‘Dalian mo! Gusto ko niyan!’ O lalabanan mo ang tukso at tatakas ka, gaya ng ginawa ng anak ni Jacob na si Jose nang akitin siya ng asawa ni Potipar?​—<strong><em>Basahin ang Genesis 39:10-12.</em></strong></p><p><strong><sup>13 </sup></strong>Marami sa ating mga kapatid ang napaharap din sa mga tukso. Ang karamihan ay kumilos nang may karunungan gaya ni Jose at pinasaya ang puso ni Jehova. (Kaw. 27:11) Pero ang ilan ay tumulad kay Esau at isinapanganib ang kanilang espirituwal na mana. Sa katunayan, marami ang nasasaway o natitiwalag taun-taon dahil sa seksuwal na imoralidad. Napakahalaga ngang ihanda ang ating puso ngayon​—bago pa malagay sa pagsubok ang ating katapatan! (Awit 78:8) May dalawang hakbang na tutulong sa atin para malabanan ang tukso at makagawa ng matalinong mga pasiya.</p>
</div>
</div>
</div>
</body>
</html>
