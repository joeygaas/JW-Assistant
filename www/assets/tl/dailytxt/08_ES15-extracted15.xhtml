<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split15.xhtml#pcitationsource1">^ <span id="pcitation1"></span><strong>***w13 5/15 p. 15-16 Patibayin ang Inyong Pagsasama sa Pamamagitan ng Mabuting Pag-uusap***</strong></a><br /><strong><sup>6 </sup></strong>Alam din ng mag-asawang may kaunawaan na may “panahon ng pagtahimik at panahon ng pagsasalita.” (Ecles. 3:1, 7) “Natutuhan ko na may mga panahong hindi muna dapat pag-usapan ang ilang isyu,” ang sabi ng isang sister na sampung taon nang kasal. “Kapag tambak ang trabaho o pananagutan ng asawa ko, nagpapalipas muna ako ng kaunting panahon bago ko ipakipag-usap ang ilang bagay. Dahil dito, mas maganda ang pag-uusap namin.” Kapag may kaunawaan at kagandahang-loob ang asawang babae, ang kaniyang mga salitang “binigkas sa <em>tamang panahon” </em>ay kaakit-akit at pinahahalagahan.​—<strong><em>Basahin ang Kawikaan 25:11.</em></strong></p><p><strong><sup>7 </sup></strong>Ang Kristiyanong asawang lalaki ay hindi lang basta nakikinig sa kaniyang misis. Sinisikap din niyang ipahayag ang kaniyang damdamin. Isang elder na 27 taon nang kasal ang nagsabi: “Pinagsisikapan kong sabihin sa asawa ko ang totoong niloloob ko.” Ganito naman ang sabi ng isang brother na 24 na taon nang kasal: “Kaya kong hindi ipakipag-usap ang mga problema dahil iniisip ko na kung mananahimik ako, lilipas din ang mga iyon. Pero natutuhan ko na hindi kahinaan na ipahayag ang aking damdamin. Kapag nahihirapan akong sabihin ang gusto ko, nananalangin ako para sa tamang mga salita at sa tamang paraan ng pagsasabi sa mga iyon. Pagkatapos, humihinga ako nang malalim at saka magsasalita.” Makatutulong din kung pipili ang mag-asawa ng tamang panahon para mag-usap, marahil kapag dadalawa lang sila at tinatalakay ang pang-araw-araw na teksto o magkasamang binabasa ang Bibliya.</p><p><strong><sup>8 </sup></strong>Mahalaga rin para sa mag-asawa ang pananalangin at pagnanais na baguhin ang kanilang paraan ng pakikipag-usap. Siyempre pa, mahirap baguhin ang mga nakasanayan na. Pero kung may pagmamahal sila kay Jehova, humihingi ng kaniyang espiritu, at itinuturing na sagrado ang kanilang pagsasama, mayroon silang karagdagang mga dahilan na wala sa ibang mag-asawa. Ganito ang isinulat ng isang asawang babae na 26 na taon nang kasal: “Sineseryoso namin ng mister ko ang pangmalas ni Jehova sa pag-aasawa, kaya hindi man lang sumagi sa isip namin na maghiwalay. Dahil dito, mas nagsisikap kaming lutasin ang mga problema sa pamamagitan ng pag-uusap.” Ang gayong pagkamatapat at makadiyos na debosyon ay nakalulugod sa Diyos at pinagpapala niya.​—Awit 127:1.</p>
</div>
</div>
</div>
</body>
</html>
