<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="04_ES15-split27.xhtml#pcitationsource1">^ <span id="pcitation1"></span><strong>***w13 5/15 p. 3-4 Gampanan ang Iyong Papel Bilang Ebanghelisador***</strong></a><br />ANG isang ebanghelisador ay isa na naghahayag ng mabuting balita. Ang una at pangunahing Ebanghelisador ay ang Diyos na Jehova. Nang magrebelde ang ating unang mga magulang, inihayag agad ni Jehova ang mabuting balita na ang serpiyente​—si Satanas na Diyablo​—ay lilipulin. (Gen. 3:15) Sa paglipas ng mga siglo, kinasihan ni Jehova ang tapat na mga lalaki na isulat kung paano niya aalisin ang upasala sa kaniyang pangalan, kung paano niya aayusin ang pinsalang idinulot ni Satanas, at kung paano matatamong muli ng mga tao ang buhay na walang hanggan na naiwala nina Adan at Eva.</p><p><strong><sup>2 </sup></strong>Ang mga anghel ay ebanghelisador din. Naghahayag din sila ng mabuting balita, at tinutulungan nila ang iba sa pagpapalaganap nito. (Luc. 1:19; 2:10; Gawa 8:26, 27, 35; Apoc. 14:6) Kumusta naman si Miguel na arkanghel? Noong nasa lupa siya bilang si Jesus, nagpakita siya ng halimbawa para sa mga taong ebanghelisador. Ginawa niyang pangunahin sa kaniyang buhay ang pagpapalaganap ng mabuting balita!​—Luc. 4:16-21.</p><p><strong><sup>3 </sup></strong>Inatasan ni Jesus ang kaniyang mga alagad na maging mga ebanghelisador. (Mat. 28:19, 20; Gawa 1:8) Hinimok ni apostol Pablo ang kamanggagawa niyang si Timoteo: “Gawin mo ang gawain ng isang ebanghelisador, lubusan mong ganapin ang iyong ministeryo.” (2 Tim. 4:5) Bilang mga tagasunod ni Jesus, anong mabuting balita ang ipinalalaganap natin? Kasama riyan ang katotohanan na mahal tayo ni Jehova, ang ating Ama sa langit. (Juan 3:16; 1 Ped. 5:7) Ang Kaharian ay katunayan ng pagmamahal ng Diyos na Jehova. Kaya naman masaya tayong sabihin sa iba na ang lahat ng nagpapasakop sa pamamahala ng Kaharian, sumusunod sa Diyos, at gumagawa ng katuwiran ay puwede niyang maging kaibigan. (Awit 15:1, 2) Sa katunayan, layunin ni Jehova na alisin ang lahat ng pagdurusa. Aalisin din niya ang kirot na idinulot ng nakaraang mga pagdurusa. Talagang mabuting balita iyan! (Isa. 65:17) Dahil mga ebanghelisador tayo, talakayin natin ang sagot sa dalawang mahalagang tanong: Bakit napakahalagang marinig ng mga tao sa ngayon ang mabuting balita? At paano natin magagampanan nang mahusay ang ating papel bilang mga ebanghelisador?</p>
</div>
</div>
</div>
</body>
</html>
