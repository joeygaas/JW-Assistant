<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split6.xhtml#pcitationsource1">^ <span id="pcitation1"></span><strong>***w14 2/15 p. 4-5 Ibunyi si Kristo, ang Maluwalhating Hari!***</strong></a><br /><strong><sup>7 </sup>Basahin ang Awit 45:6, 7. </strong>Dahil sa pag-ibig ni Jesus sa katuwiran at pagkapoot sa anumang magdudulot ng upasala sa kaniyang Ama, pinahiran siya ni Jehova bilang Hari ng Mesiyanikong Kaharian. Pinahiran siya ng “langis ng pagbubunyi” nang higit kaysa sa kaniyang “mga kasamahan,” ang mga hari ng Juda sa angkan ni David. Sa anu-anong paraan? Si Jesus ay pinahiran mismo ni Jehova. Pinahiran din siya ni Jehova para kapuwa maging Hari at Mataas na Saserdote. (Awit 2:2; Heb. 5:5, 6) Gayundin, si Jesus ay pinahiran ng banal na espiritu, hindi ng langis, at ang pagkahari niya ay makalangit, hindi makalupa.</p><p><strong><sup>8 </sup></strong>Iniluklok ni Jehova ang kaniyang Anak sa langit bilang Mesiyanikong Hari noong 1914. ‘Ang setro ng kaniyang kaharian ay setro ng katuwiran,’ kaya tiyak na matuwid at makatarungan ang pamamahala niya. May legal na karapatan siyang mamahala dahil ‘ang Diyos ang kaniyang trono,’ ibig sabihin, si Jehova ang pundasyon ng kaharian niya. Bukod diyan, ang trono ni Jesus ay mananatili “magpakailan-kailanman.” Hindi ba’t isang karangalang maglingkod kay Jehova sa ilalim ng Haring hinirang Niya?</p>
</div>
</div>
</div>
</body>
</html>
