<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split15.xhtml#pcitationsource1">^ <span id="pcitation1"></span><strong>***w14 3/15 p. 7-8 Kung Paano Mananatiling Mapagsakripisyo***</strong></a><br /><strong><sup>2 </sup></strong>Bilang mga tagasunod ni Jesus, kailangan din nating maging mapagsakripisyo. Ano ang ibig sabihin ng pagiging mapagsakripisyo? Sa simpleng pananalita, handa ang isa na isaisantabi ang sarili niyang kapakanan para makatulong sa iba. Masasabing kabaligtaran ito ng pagkamakasarili. <strong>(Basahin ang Mateo 16:24.) </strong>Ang pagiging mapagsakripisyo ay makakatulong sa atin na unahin ang damdamin at mga kagustuhan ng iba sa halip na ang sa atin. (Fil. 2:3, 4) Sa katunayan, itinuro ni Jesus na napakahalaga sa ating pagsamba ang pagiging mapagsakripisyo. Bakit? Ang Kristiyanong pag-ibig, na isang dahilan kung kaya tayo nagsasakripisyo, ay pagkakakilanlan ng tunay na mga alagad ni Jesus. (Juan 13:34, 35) At isip-isipin ang mga pagpapalang tinatamasa natin bilang bahagi ng isang pandaigdig na kapatirang may espiritu ng pagsasakripisyo!</p><p><strong><sup>3 </sup></strong>Gayunman, mayroon tayong kaaway na maaaring dumaig sa ating pagiging mapagsakripisyo​—ang tendensiyang maging makasarili. Alalahanin kung paano nagpakita ng pagkamakasarili sina Adan at Eva. Nagpadala si Eva sa kagustuhan niyang maging gaya ng Diyos. Pinili rin ni Adan na sundin ang sariling kagustuhan at pinalugdan si Eva sa halip na ang Diyos. (Gen. 3:5, 6) Matapos maitalikod sa tunay na pagsamba sina Adan at Eva, patuloy na tinukso ng Diyablo ang mga tao na maging makasarili. Sinubukan pa nga niyang gawin iyon kahit kay Jesus. (Mat. 4:1-9) Sa panahon natin, matagumpay na naililigaw ni Satanas ang maraming tao, na nagpapakita ng pagkamakasarili sa maraming paraan. Dapat natin itong bigyang-pansin dahil baka mahawa tayo sa espiritu ng pagkamakasarili na laganap sa ngayon.​—Efe. 2:2.</p><p><strong><sup>4 </sup></strong>Ang pagkamakasarili ay maikukumpara sa kalawang. Kapag nahantad sa mga elemento ang anumang bagay na yari sa bakal, maaari itong kalawangin. At kung hindi aagapan, maaari itong mapinsala o tuluyang masira ng kalawang. Sa katulad na paraan, hindi man natin maaalis ngayon ang ating di-kasakdalan at tendensiyang maging makasarili, dapat tayong maging alerto sa mga panganib na maaaring idulot nito at patuloy na labanan ang gayong tendensiya. (1 Cor. 9:26, 27) Paano natin malalaman kung nagiging makasarili tayo? At paano tayo magiging higit na mapagsakripisyo?</p>
</div>
</div>
</div>
</body>
</html>
