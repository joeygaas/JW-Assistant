<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split26.xhtml#pcitationsource1">^ <span id="pcitation1"></span><strong>***w14 1/15 p. 28-29 “Dumating Nawa ang Iyong Kaharian”​—Pero Kailan?***</strong></a><br /><strong><sup>6 </sup></strong>Sa pagsiklab ng Digmaang Pandaigdig I at pagkalat ng trangkaso Espanyola noong 1914, ang pansin ng maraming tao ay doon nabaling. Samantala, inaasahan na ng pinahirang mga Kristiyano na sa taóng iyon matatapos ang Panahong Gentil, o “takdang panahon ng mga bansa.” (Luc. 21:24) Hindi nila alam kung paano eksaktong matutupad ang hulang ito ng Bibliya, pero alam nila na ang 1914 ay mahalagang taon may kaugnayan sa pamamahala ng Diyos. Nang maunawaan nila ang katuparan ng hula, lakas-loob nilang inihayag sa iba na nagsimula nang mamahala ang Diyos. Pero dumanas sila ng matinding pag-uusig dahil sa kanilang pangangaral tungkol sa Kaharian. Ang pag-uusig na iyon ay katuparan din ng hula. Sa sumunod na mga dekada, ang mga kaaway ng Kaharian ay ‘nagpanukala ng kaguluhan sa pamamagitan ng batas.’ Gayundin, sinaktan nila ang ibang mga kapatid, may mga ibinilanggo, at pinatay pa nga ang ilan sa pamamagitan ng pagbitay, pagbaril, o pagpugot ng ulo.​—Awit 94:20; Apoc. 12:15.</p><p><strong><sup>7 </sup></strong>Yamang napakarami nang ebidensiya na naitatag na ang Kaharian ng Diyos sa langit, bakit hindi pa rin tinatanggap ng karamihan ang kahulugan nito? Bakit hindi nila makita na ang mga nangyayari sa daigdig ay katuparan ng mga hula sa Bibliya gaya mismo ng matagal nang sinasabi ng bayan ng Diyos? Posible kayang ang karamihan ay nakapokus lang sa nakikita ng kanilang mata? (2 Cor. 5:7) Dahil ba sa abala sila sa pang-araw-araw na mga gawain kaya hindi nila nakikita ang ginagawa ng Diyos? (Mat. 24:37-39) Ang ilan kaya sa kanila ay nabubulagan dahil sa mga propaganda ni Satanas? (2 Cor. 4:4) Kailangan ng pananampalataya at espirituwal na kaunawaan para maintindihan kung ano ang ginagawa ng Kaharian ng Diyos. Laking pasasalamat natin na hindi tayo bulag sa kung ano talaga ang nangyayari!</p>
</div>
</div>
</div>
</body>
</html>
