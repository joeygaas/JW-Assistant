<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split19.xhtml#pcitationsource1">^ <span id="pcitation1"></span><strong>***w13 11/15 p. 20 Pitong Pastol, Walong Duke​—Sino ang Inilalarawan Nila Ngayon?***</strong></a><br /><strong><sup>16 </sup></strong>Ang hula tungkol sa pitong pastol at walong duke ay magkakaroon ng malaking katuparan sa panahon natin. Ang mga mamamayan ng sinaunang Jerusalem ay sinalakay ng mga Asiryano. Sa malapit na hinaharap, ang tila walang kalaban-labang bayan ni Jehova ay sasalakayin ng makabagong-panahong “Asiryano,” o kaaway, na magtatangkang lumipol sa kanila. Bukod sa pagsalakay na iyon, may binabanggit din ang Bibliya na pagsalakay ni ‘Gog ng Magog,’ pagsalakay ng “hari ng hilaga,” at pagsalakay ng “mga hari sa lupa.” (Ezek. 38:2, 10-13; Dan. 11:40, 44, 45; Apoc. 17:14; 19:19) Magkakaibang pagsalakay ba ang mga ito? Hindi natin alam. Maaaring iisang pagsalakay lang ang tinutukoy ng Bibliya. Sa hula ni Mikas, anong ‘lihim na sandata’ ang ibabangon ni Jehova laban sa malupit na kaaway​—ang “Asiryano”? Isang di-inaasahang hukbo​—“pitong pastol, oo, walong duke”! (Mik. 5:5) Ang mga pastol at mga duke (o, “prinsipe,” <em>NEB</em>) sa hukbong ito ay ang mga elder sa kongregasyon. (1 Ped. 5:2) Sa ngayon, kitang-kitang naglalaan si Jehova ng maraming espirituwal na lalaking magpapastol sa minamahal niyang mga tupa at magpapatibay sa kaniyang bayan para sa pagsalakay ng makabagong-panahong “Asiryano.” Sinasabi sa hula ni Mikas na “papastulan nga nila ang lupain ng Asirya sa pamamagitan ng tabak.” (Mik. 5:6) Oo, kasama sa ‘mga sandata ng kanilang pakikidigma’ ang “tabak ng espiritu,” ang Salita ng Diyos.​—2 Cor. 10:4; Efe. 6:17.</p><p><strong><sup>17 </sup></strong>May mga aral na matututuhan ang mga elder sa ulat na tinalakay natin: (1) Ang pinakamabuting magagawa natin bilang paghahanda sa pagsalakay ng “Asiryano” ay ang pagpapatibay sa ating pananampalataya sa Diyos at pagtulong sa ating mga kapatid na gayon din ang gawin. (2) Kapag sumalakay ang “Asiryano,” dapat na lubos na kumbinsido ang mga elder na ililigtas tayo ni Jehova. (3) Sa panahong iyon, ang nagliligtas-buhay na tagubiling ibibigay ng organisasyon ni Jehova ay maaaring magtinging kakatwa sa pananaw ng tao. Dapat na handa tayong sumunod sa anumang tagubiling tatanggapin natin, sang-ayon man tayo o hindi. (4) Ngayon na ang panahon para magbago ng kaisipan ang sinumang nagtitiwala sa sekular na edukasyon, materyal na mga bagay, o mga institusyon ng tao. Dapat na handa ang mga elder na tulungan ang mga hindi lubos na nagtitiwala kay Jehova.</p>
</div>
</div>
</div>
</body>
</html>
