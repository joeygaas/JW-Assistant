<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split20.xhtml#pcitationsource1">^ <span id="pcitation1"></span><strong>***w13 5/15 p. 22-23 Mga Magulang at Anak​—Mag-usap Nang May Pag-ibig***</strong></a><br /><strong><sup>15 </sup></strong>Minsan, hindi tayo mapagpasensiya sa mga mahal natin sa buhay. Para “sa mga banal at sa tapat na mga kapatid na kaisa ni Kristo sa Colosas,” ganito ang isinulat ni apostol Pablo: “Kayong mga asawang lalaki, patuloy na ibigin ang inyu-inyong asawang babae at huwag kayong magalit sa kanila nang may kapaitan. Kayong mga ama, huwag ninyong yamutin ang inyong mga anak, upang hindi sila masiraan ng loob.” (Col. 1:1, 2; 3:19, 21) Pinayuhan ni Pablo ang mga taga-Efeso: “Ang lahat ng mapait na saloobin at galit at poot at hiyawan at mapang-abusong pananalita ay alisin mula sa inyo.” (Efe. 4:31) Kung lilinangin natin ang mga aspekto ng bunga ng espiritu ng Diyos​—mahabang pagtitiis, kahinahunan, at pagpipigil sa sarili​—mananatili tayong kalmado kahit may stress sa buhay.​—Gal. 5:22, 23.</p><p><strong><sup>16 </sup></strong>Kuning halimbawa si Jesus. Isip-isipin ang paghihirap ng kaniyang kalooban noong huling hapunan niya kasama ng mga apostol. Alam niya na ilang oras na lang ay magdurusa siya at mamamatay. Nakasalalay sa pananatili niyang tapat ang pagpapabanal sa pangalan ng kaniyang Ama at ang kaligtasan ng sangkatauhan. Pero habang naghahapunan sila, “bumangon . . . ang isang mainitang pagtatalo sa gitna [ng mga apostol] tungkol sa kung sino sa kanila ang waring pinakadakila.” Hindi sila sinigawan ni Jesus, ni nagbitiw man siya ng masasakit na salita sa kanila. Sa halip, kalmado siyang nangatuwiran sa kanila. Ipinaalaala niya sa kanila na nanatili silang kasama niya noong dumaranas siya ng mga pagsubok. At bagaman gusto ni Satanas na salain silang gaya ng trigo, nagpahayag si Jesus ng pagtitiwala na mananatili silang tapat. Nakipagtipan pa nga siya sa kanila.​—Luc. 22:24-32.</p>
</div>
</div>
</div>
</body>
</html>
