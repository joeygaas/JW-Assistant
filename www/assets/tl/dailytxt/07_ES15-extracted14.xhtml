<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split14.xhtml#pcitationsource1">^ <span id="pcitation1"></span><strong>***w13 11/15 p. 16 Pitong Pastol, Walong Duke​—Sino ang Inilalarawan Nila Ngayon?***</strong></a><br />SA PAGITAN ng 762 B.C.E. at 759 B.C.E., ang hari ng Israel at ang hari ng Sirya ay nagdeklara ng digmaan laban sa kaharian ng Juda. Bakit? Gusto nilang salakayin ang Jerusalem, alisin sa trono si Haring Ahaz, at ipalit sa kaniya ang isang lalaki na marahil ay hindi nagmula sa angkan ni Haring David. (Isa. 7:5, 6) Pero dapat sana’y alam na ng hari ng Israel na mabibigo ang planong iyon. Itinalaga ni Jehova na isa sa mga inapo ni David ang permanenteng uupo sa Kaniyang trono, at ang salita ng Diyos ay hindi kailanman nabibigo.​—Jos. 23:14; 2 Sam. 7:16.</p><p><strong><sup>2 </sup></strong>Sa umpisa, parang ang Sirya at Israel ang mananalo sa digmaan. Sa isang labanan lang, 120,000 magigiting na kawal ni Ahaz ang nasawi! Napatay rin si Maaseias, ang “anak ng hari.” (2 Cro. 28:6, 7) Pero nakamasid si Jehova. Hindi niya nalilimutan ang pangako niya kay David; kaya isinugo niya si propeta Isaias para sabihin ang isang nakapagpapalakas-loob na mensahe.</p><p><strong><sup>3 </sup></strong>Sinabi ni Isaias: “Narito! Ang dalaga mismo ay magdadalang-tao nga, at magsisilang siya ng isang anak na lalaki, at tatawagin nga niyang Emmanuel ang pangalan nito. . . . Bago matutuhan ng bata na itakwil ang masama at piliin ang mabuti, ang lupain ng dalawang hari na kinatatakutan mo nang may panlulumo [Sirya at Israel] ay lubusang pababayaan.” (Isa. 7:14, 16) Ang unang bahagi ng hulang ito ay karaniwang ikinakapit sa kapanganakan ng Mesiyas, at tama naman iyon. (Mat. 1:23) Pero ang “dalawang hari,” ang mga hari ng Sirya at Israel, ay hindi na banta sa Juda noong unang siglo C.E., kaya ang hula tungkol kay Emmanuel ay tiyak na nagkaroon ng unang katuparan sa panahon ni Isaias.</p>
</div>
</div>
</div>
</body>
</html>
