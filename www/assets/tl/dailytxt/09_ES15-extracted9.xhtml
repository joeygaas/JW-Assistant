<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split9.xhtml#pcitationsource1">^ <span id="pcitation1"></span><strong>***w13 11/15 p. 5-6 “Maging Mapagpuyat May Kinalaman sa mga Panalangin”***</strong></a><br /><strong><sup>12 </sup></strong>Magandang halimbawa si Nehemias pagdating sa marubdob na pananalangin. Siya ang katiwala ng kopa ng Persianong si Haring Artajerjes noong ikalimang siglo B.C.E. Sa loob ng ilang araw, ‘patuluyan siyang nag-ayuno at nanalangin sa harap ng Diyos’ dahil sa kalagayan ng mga Judio sa Jerusalem. (Neh. 1:4) Nang itanong ni Artajerjes kung bakit siya malungkot, ‘agad siyang nanalangin sa Diyos ng langit.’ (Neh. 2:2-4) Ano ang resulta? Sinagot ni Jehova ang mga panalangin niya at minaniobra ang mga bagay-bagay para sa Kaniyang bayan. (Neh. 2:5, 6) Tiyak na napalakas nito ang pananampalataya ni Nehemias!</p><p><strong><sup>13 </sup></strong>Ang pananalangin nang patuluyan, gaya ng ginawa ni Nehemias, ay tutulong sa atin na manatiling malakas sa pananampalataya. Malupit si Satanas at kadalasang umaatake kapag nanghihina tayo. Halimbawa, kung may sakit tayo o nadedepres, baka madama nating hindi gaanong mahalaga sa Diyos ang nagagawa natin sa ministeryo buwan-buwan. Ang ilan sa atin ay baka binabagabag ng mga negatibong kaisipan, marahil dahil sa masasamang karanasan. Gusto ni Satanas na isipin nating wala tayong halaga. Sinisira niya ang loob natin para manghina ang ating pananampalataya. Pero kung tayo ay “mapagpuyat may kinalaman sa mga panalangin,” mananatiling malakas ang ating pananampalataya. Oo, ‘ang malaking kalasag ng pananampalataya ay tutulong sa atin na masugpo ang lahat ng nag-aapoy na mga suligi ng isa na balakyot.’​—Efe. 6:16.</p><p><strong><sup>14 </sup></strong>Kung tayo ay “mapagpuyat may kinalaman sa mga panalangin,” magiging handa tayo sa anumang pagsubok at hindi makikipagkompromiso. Kapag napaharap sa pagsubok, alalahanin natin ang halimbawa ni Nehemias at agad na manalangin sa Diyos. Mapaglalabanan lang natin ang mga tukso at mababata ang mga pagsubok kung aasa tayo sa tulong ni Jehova.</p>
</div>
</div>
</div>
</body>
</html>
