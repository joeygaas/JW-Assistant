<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split20.xhtml#pcitationsource1">^ <span id="pcitation1"></span><strong>***w13 6/15 p. 17-18 Pahalagahan ang Pagiging Matapat at Mapagpatawad ni Jehova***</strong></a><br /><strong><sup>4 </sup></strong>Paano ipinakikita ni Jehova ang pagkamatapat? Hindi niya kailanman iniiwan ang kaniyang tapat na mga mananamba. Napatunayan iyan ni Haring David, isa sa kaniyang mga lingkod. <strong>(<em>Basahin ang 2 Samuel 22:26.</em>) </strong>Noong panahong dumaranas ng mga pagsubok si David, matapat siyang pinatnubayan, pinrotektahan, at iniligtas ni Jehova. (2 Sam. 22:1) Alam ni David na hindi lang sa salita ang pagkamatapat ni Jehova. Bakit matapat si Jehova kay David? Dahil si David mismo ay “matapat.” Pinahahalagahan ni Jehova ang pagkamatapat ng kaniyang mga mananamba, at bilang ganti, matapat din siya sa kanila.​—Kaw. 2:6-8.</p><p><strong><sup>5 </sup></strong>Maaari tayong magkaroon ng lakas ng loob kapag binubulay-bulay natin ang pagiging matapat ni Jehova sa kaniyang mga lingkod. “Malaking tulong sa akin kapag nababasa ko kung paano tinulungan ni Jehova si David sa panahon ng kabagabagan,” ang sabi ni Reed, isang tapat na brother. “Kahit noong si David ay isang takas na nanganganlong sa mga kuweba, laging inilalaan ni Jehova ang mga pangangailangan niya. Talagang nakapagpapatibay iyan! Ipinaaalaala niyan sa akin na anuman ang kalagayan, gaano man kahirap ang sitwasyon, nariyan si Jehova para sa akin hangga’t nananatili akong matapat sa kaniya.” Tiyak na ganiyan din ang nadarama mo.​—Roma 8:38, 39.</p><p><strong><sup>6 </sup></strong>Sa anong paraan pa ipinakikita ni Jehova ang pagkamatapat niya? Hindi niya binabago ang kaniyang mga pamantayan. “Maging hanggang sa katandaan ng isa ay ako pa rin ang Isang iyon,” ang sabi ni Jehova. (Isa. 46:4) Lahat ng kaniyang mga pasiya ay batay sa kaniyang di-nagbabagong pamantayan ng tama at mali. (Mal. 3:6) Ipinakikita rin ni Jehova na matapat siya sa pamamagitan ng laging pagtupad sa kaniyang salita at pangako. (Isa. 55:11) Talagang nakikinabang sa pagiging matapat ni Jehova ang lahat ng kaniyang tapat na lingkod. Paano? Kapag sinisikap nating sundin ang mga pamantayan ni Jehova, makatitiyak tayo na tutuparin niya ang kaniyang pangakong pagpapalain niya tayo.​—Isa. 48:17, 18.</p>
</div>
</div>
</div>
</body>
</html>
