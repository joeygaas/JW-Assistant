<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split30.xhtml#pcitationsource1">^ <span id="pcitation1"></span><strong>***w13 11/15 p. 28 Mga Pastol, Tularan ang Pinakadakilang mga Pastol***</strong></a><br /><strong><sup>9 </sup></strong>Ang pangmalas ni Jesus sa papel ng espirituwal na pastol ay iba sa iniisip noon nina Santiago at Juan. Ang dalawang apostol na ito ay humiling ng prominenteng posisyon sa Kaharian. Pero itinuwid sila ni Jesus sa pagsasabi: “Alam ninyong ang mga banyagang tagapamahala ay naghahari-harian sa mga sakop nila. At ang kanilang mga dakilang lider ay may lubos na kapangyarihan sa lahat ng pinamamahalaan nila. Pero huwag ninyo silang gayahin. Kung gusto ninyong maging dakila, dapat kayong maging lingkod ng lahat.” (Mat. 20:25, 26, <em>Contemporary English Version</em>) Kinailangan ng mga apostol na paglabanan ang tendensiyang ‘mamanginoon’ o ‘maghari-harian’ sa kanilang mga kasama.</p><p><strong><sup>10 </sup></strong>Inaasahan ni Jesus na tutularan ng mga elder ang pakikitungo niya sa kawan. Dapat na handa silang maging mga lingkod, hindi mga panginoon, ng kanilang mga kapatid. May ganiyang saloobin si apostol Pablo, dahil sinabi niya sa matatandang lalaki ng kongregasyon sa Efeso: “Nalalaman ninyong lubos kung paanong mula nang unang araw na tumuntong ako sa distrito ng Asia ay nakasama ninyo ako sa buong panahon, na nagpapaalipin para sa Panginoon taglay ang buong kababaan ng pag-iisip.” Nais ng apostol na maging masigasig at mapagpakumbaba ang mga elder na iyon sa pagtulong sa iba. Sinabi niya: “Ipinakita ko sa inyo sa lahat ng bagay na sa pagpapagal nang gayon ay dapat ninyong tulungan yaong mahihina.” (Gawa 20:18, 19, 35) Sinabi ni Pablo sa mga taga-Corinto na hindi siya panginoon sa kanilang pananampalataya, kundi isang kamanggagawa lamang ukol sa kanilang kagalakan. (2 Cor. 1:24) Si Pablo ay mainam na halimbawa ng kapakumbabaan at kasipagan para sa mga elder ngayon.</p>
</div>
</div>
</div>
</body>
</html>
