<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split16.xhtml#pcitationsource1">^ <span id="pcitation1"></span><strong>***w14 1/15 p. 22-23 Maglingkod kay Jehova Bago ang Kapaha-pahamak na mga Araw***</strong></a><br />SI Haring Solomon ay kinasihang isulat para sa mga kabataan: “Alalahanin mo . . . ang iyong Dakilang Maylalang sa mga araw ng iyong kabinataan, bago dumating ang kapaha-pahamak na mga araw.” Ano ang “kapaha-pahamak na mga araw”? Gumamit si Solomon ng makasagisag na pananalita para ilarawan ang nararanasan ng mga may-edad na​—nanginginig na kamay, mahihinang tuhod, pagkalagas ng ngipin, malabong mata, mahinang pandinig, puting buhok, at pagkahukot. Kaya naman bago pa dumating sa ganiyang kalagayan, makabubuting maglingkod na tayo kay Jehova.​—<strong>Basahin ang Eclesiastes 12:1-5.</strong></p><p><strong><sup>2 </sup></strong>Maraming Kristiyano na nasa edad 50 pataas ang malalakas pa. Maaaring may mga puting buhok na sila, pero baka hindi pa sila katulad ng inilarawan ni Solomon. Puwede bang makinabang ang nagkakaedad nang mga Kristiyanong ito sa payo ni Solomon sa mga kabataan: “Alalahanin mo . . . ang iyong Dakilang Maylalang”? Ano ang ibig sabihin nito?</p><p><strong><sup>3 </sup></strong>Kahit matagal na tayong naglilingkod kay Jehova, makabubuting pag-isipan pa rin paminsan-minsan kung gaano kadakila ang ating Maylalang. Hindi ba’t kamangha-mangha ang buhay? Napakasalimuot ng pagkakadisenyo sa mga nilalang at hindi natin ito lubusang mauunawaan. Ang sari-saring paglalaan ni Jehova ay nagdudulot sa atin ng malaking kasiyahan. Kapag binubulay-bulay natin ang mga nilalang ni Jehova, higit nating napahahalagahan ang kaniyang pag-ibig, karunungan, at kapangyarihan. (Awit 143:5) Sa pag-alaala sa ating Dakilang Maylalang, dapat din nating seryosong pag-isipan ang ating mga pananagutan sa kaniya. Sa gayong pagbubulay-bulay, tumitibay ang determinasyon nating pasalamatan siya sa pamamagitan ng lubusang paglilingkod habang nabubuhay tayo.​—Ecles. 12:13.</p>
</div>
</div>
</div>
</body>
</html>
