<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Marso</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="06_ES15-split18.xhtml#pcitationsource1">^ <span id="pcitation1"></span><strong>***w13 5/15 p. 14-15 Patibayin ang Inyong Pagsasama sa Pamamagitan ng Mabuting Pag-uusap***</strong></a><br /><strong><sup>2 </sup></strong>Maganda ba ang komunikasyon ninyong mag-asawa, o nahihirapan kayong magkaroon ng makabuluhang pag-uusap? Siyempre pa, hindi maiiwasan ang problema dahil pareho kayong di-sakdal at magkaiba ang inyong personalidad. (Roma 3:23) Baka magkaiba rin ang inyong kultura o ang pagpapalaki sa inyo kung kaya magkaiba ang inyong paraan ng pakikipag-usap. Kaya naman sinabi ng mga mananaliksik tungkol sa pag-aasawa na sina John M. Gottman at Nan Silver: “Kailangan ang lakas ng loob, determinasyon, at pakikibagay para maging panghabambuhay ang pagsasama.”</p><p><strong><sup>3 </sup></strong>Kailangan ang pagsisikap para magtagumpay ang pag-aasawa, pero sulit naman ito. Puwedeng maging tunay na maligaya ang mga mag-asawang nagmamahalan. (Ecles. 9:9) Kuning halimbawa sina Isaac at Rebeka. (Gen. 24:67) Matagal silang nagsama, pero kahit kailan hindi kumupas ang pag-ibig nila sa isa’t isa. Ganiyan din ang maraming mag-asawa ngayon. Ang sekreto nila? Natutuhan nilang ipakipag-usap ang kanilang iniisip at nadarama sa tapat, pero mabait na paraan. Nagpapakita sila ng kaunawaan, pag-ibig, matinding paggalang, at kapakumbabaan. Talakayin natin kung paano makatutulong ang mga katangiang ito para maging bukás ang linya ng komunikasyon ng mag-asawa.</p>
</div>
</div>
</div>
</body>
</html>
