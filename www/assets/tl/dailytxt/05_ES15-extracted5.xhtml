<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split5.xhtml#pcitationsource1">^ <span id="pcitation1"></span><strong>***w13 5/15 p. 22 Mga Magulang at Anak​—Mag-usap Nang May Pag-ibig***</strong></a><br /><strong><sup>13 </sup></strong>Mas mabuti kung hindi agad-agad magbibigay ng opinyon ang mga magulang. Siyempre pa, hindi laging madaling manahimik kapag may sinasabing nakababahala ang inyong mga anak. Pero mahalagang makinig na mabuti bago magsalita. Ganito ang isinulat ng matalinong si Haring Solomon: “Kapag ang isa ay sumasagot sa isang bagay bago niya marinig iyon, kamangmangan ito sa kaniya at kahihiyan.” (Kaw. 18:13) Kung mananatili kang kalmado at makikinig, mas magkukuwento ang iyong mga anak. Kailangan mo munang malaman ang buong pangyayari bago ka makapagpayo. Baka sa likod ng “padalus-dalos na pananalita” ng iyong mga anak ay may pusong balisa. (Job 6:1-3) Bilang maibiging mga magulang, makinig para maunawaan ang mga anak ninyo at magsalita para matulungan sila.</p><p><strong><sup>14 </sup></strong>Mga anak, kailangan din ninyong maging “mabagal sa pagsasalita.” Tandaan, ang inyong mga magulang ay may bigay-Diyos na pananagutang sanayin kayo, kaya huwag agad-agad kontrahin ang sinasabi nila. (Kaw. 22:6) Malamang na pinagdaanan na nila ang nararanasan mo ngayon. Baka pinagsisisihan nila ang mga pagkakamaling nagawa nila noong bata pa sila, at ayaw nilang maulit ninyo ang gayong mga pagkakamali. Kung gayon, ituring ninyo ang inyong magulang bilang kaibigan, hindi kaaway. Ayaw nila kayong masaktan; gusto nila kayong tulungan. <strong>(<em>Basahin ang Kawikaan 1:5.</em>) </strong>“Parangalan mo ang iyong ama at ang iyong ina,” at ipakita sa kanila na mahal mo sila gaya ng pagmamahal nila sa iyo. Dahil dito, magiging mas madali para sa kanila na “palakihin [ka] sa disiplina at pangkaisipang patnubay ni Jehova.”​—Efe. 6:2, 4.</p>
</div>
</div>
</div>
</body>
</html>
