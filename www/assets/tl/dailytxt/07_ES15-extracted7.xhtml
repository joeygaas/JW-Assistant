<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split7.xhtml#pcitationsource1">^ <span id="pcitation1"></span><strong>***w13 10/15 p. 8 Ipinakikilala ng mga Nilalang ang Diyos na Buháy***</strong></a><br /><strong><sup>6 </sup></strong>Makikita ang kapangyarihan ni Jehova sa dalawang pananggalang na pumoprotekta sa atin​—ang atmospera at ang magnetic field ng lupa. Ang atmospera ay hindi lang naglalaan ng hanging malalanghap natin. Ipinagsasanggalang din tayo nito sa mga debri na bumubulusok mula sa kalawakan. Ang malalaking bato na maaaring magdulot ng matinding pinsala ay kadalasang nasusunog pagpasok sa atmospera ng lupa. Ito ang lumilikha ng matitingkad na kislap ng liwanag sa kalangitan, na tinatawag na bulalakaw.</p><p><strong><sup>7 </sup></strong>Ang magnetic field ng lupa ay pumoprotekta rin sa atin. Ang pananggalang na ito ay nagmumula sa pinakagitna ng lupa. Ang outer core ng lupa, na halos binubuo ng tunaw na bakal, ay lumilikha ng napakalakas na magnetic field sa palibot ng lupa at umaabot hanggang sa kalawakan. Pinoprotektahan tayo nito sa radyasyon mula sa mga solar flare at pagsabog sa panlabas na rehiyon ng araw. Kung walang magnetic field ang lupa, masusunog ng nakapipinsalang radyasyon ang lahat ng nabubuhay sa ibabaw ng lupa. Sa halip, ina-absorb ng magnetic field ang radyasyon o kaya’y sinasangga ito pabalik sa kalawakan. Makikita natin ang ebidensiya ng magnetic field sa kamangha-manghang galaw ng makukulay na liwanag sa kalangitan malapit sa North Pole at South Pole. Walang alinlangan, ‘malakas ang kapangyarihan’ ni Jehova.​—<strong><em>Basahin ang Isaias 40:26.</em></strong></p>
</div>
</div>
</div>
</body>
</html>
