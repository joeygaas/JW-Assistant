<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split29.xhtml#pcitationsource1">^ <span id="pcitation1"></span><strong>***w13 11/15 p. 27 Mga Pastol, Tularan ang Pinakadakilang mga Pastol***</strong></a><br /><strong><sup>5 </sup></strong>Sinabi ni propeta Isaias tungkol kay Jehova: “Papastulan niyang gaya ng pastol ang kaniyang sariling kawan. Sa pamamagitan ng kaniyang bisig ay titipunin niya ang mga kordero; at sa kaniyang dibdib ay bubuhatin niya sila. Yaong mga nagpapasuso ay maingat niyang papatnubayan.” (Isa. 40:11) Ipinahihiwatig ng paglalarawang ito na nagmamalasakit si Jehova sa mahihinang miyembro ng kongregasyon. Kung paanong ang pastol ay palaisip sa partikular na pangangailangan ng bawat tupa sa kawan at laging handang mag-asikaso sa kanila, alam ni Jehova ang pangangailangan ng bawat miyembro ng kongregasyon at handa siyang tumulong. At kung paanong binubuhat ng pastol ang bagong-silang na kordero sa tupi ng kaniyang damit kapag kailangan, inaalalayan at inaaliw tayo ni Jehova sa mga panahon ng pagsubok. Siya ang “Ama ng magiliw na kaawaan.”​—2 Cor. 1:3, 4.</p><p><strong><sup>6 </sup></strong>Napakaganda ngang aral mula sa ating makalangit na Ama! Gaya ni Jehova, ang pastol sa kongregasyon ay dapat na palaisip sa mga pangangailangan ng mga tupa. Kung alam ng elder ang mga hamong napapaharap sa kanila at ang espesipikong pangangailangan nila na dapat asikasuhin agad, maibibigay niya ang kinakailangang pampatibay-loob at suporta. (Kaw. 27:23) Kaya naman ang isang elder ay dapat na naglalaan ng panahon para makipag-usap at makinig sa mga kapatid. Bagaman iniingatan niyang huwag manghimasok sa buhay nila, binibigyang-pansin niya ang mga nakikita niya at naririnig sa kongregasyon at maibiging naglalaan ng panahon para “tulungan yaong mahihina.”​—Gawa 20:35; 1 Tes. 4:11.</p>
</div>
</div>
</div>
</body>
</html>
