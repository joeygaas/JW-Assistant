<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split22.xhtml#pcitationsource1">^ <span id="pcitation1"></span><strong>***w13 6/15 p. 19-20 Pahalagahan ang Pagiging Matapat at Mapagpatawad ni Jehova***</strong></a><br /><strong><sup>11 </sup></strong>Ang isa pang magandang katangian ni Jehova ay ang pagiging mapagpatawad. Ano ba ang pagiging mapagpatawad? Nangangahulugan ito ng pagpapaumanhin sa nagkasala kung may makatuwiran namang saligan para gawin iyon. Hindi ito pangungunsinti o pagbubulag-bulagan. Sa halip, ang taong nagpapatawad ay hindi nagkikimkim ng sama ng loob. Sinasabi ng Kasulatan na si Jehova ay “handang magpatawad” sa mga tunay na nagsisisi.​—Awit 86:5.</p><p><strong><sup>12 </sup></strong>Paano ipinakikita ni Jehova na mapagpatawad siya? Sinasabi ng Bibliya na si Jehova ay nagpapatawad “nang sagana.” Ibig sabihin, <em>lubusan </em>ang kaniyang pagpapatawad at <em>kinalilimutan </em>na niya ang mga kasalanan. (Isa. 55:7) Paano natin nalalaman na <em>lubusang </em>nagpapatawad si Jehova? Pansinin ang sinasabi ng <strong>Gawa 3:19. (<em>Basahin.</em>) </strong>Hinimok ni apostol Pedro ang kaniyang mga tagapakinig na “magsisi . . . at manumbalik.” Kapag talagang nagsisisi ang isang nagkasala, nakadarama siya ng matinding kalungkutan dahil sa nagawa niya. Determinado rin siyang huwag nang ulitin ang kaniyang kasalanan. (2 Cor. 7:10, 11) Bukod diyan, kung talagang nagsisisi siya, ‘manunumbalik’ siya, o iiwan niya ang maling landasin at sisikaping gawin ang tama sa paningin ng Diyos. Kung gagawin ito ng mga tagapakinig noon ni Pedro, ano ang magiging resulta? Sinabi niya na maaaring “mapawi” ang kanilang mga kasalanan. Ang pananalitang “mapawi” ay mula sa isang salitang Griego na nangangahulugang “pahirin, burahin.” Kaya kapag nagpapatawad si Jehova, binubura niya ang mga kasalanan. Lubusan siyang nagpapatawad.​—Heb. 10:22; 1 Juan 1:7.</p>
</div>
</div>
</div>
</body>
</html>
