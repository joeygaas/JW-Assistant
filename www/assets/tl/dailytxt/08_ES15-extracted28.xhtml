<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split28.xhtml#pcitationsource1">^ <span id="pcitation1"></span><strong>***w14 1/15 p. 28 “Dumating Nawa ang Iyong Kaharian”​—Pero Kailan?***</strong></a><br /><strong><sup>4 </sup></strong>Noong 1914, si Jesu-Kristo​—inilalarawang nakasakay sa isang kabayong puti​—ay iniluklok bilang Hari. Agad siyang humayo para lubusin ang pananaig sa napakasamang sistema ni Satanas. <strong>(Basahin ang Apocalipsis 6:1, 2.) </strong>Ipinakikita ng hula sa Apocalipsis kabanata 6 na kapag itinatag na ang Kaharian ng Diyos, mabilis na sasamâ ang kalagayan ng daigdig dahil sa mga digmaan, kakapusan sa pagkain, sakit, at iba pang sanhi ng kamatayan. Ang mga pangyayaring ito ay isinasagisag ng tatlong mangangabayo na humahayong kasunod ni Jesu-Kristo.​—Apoc. 6:3-8.</p>
</div>
<div class="extPubRef"><p><a href="08_ES15-split28.xhtml#pcitationsource2">^ <span id="pcitation2"></span><strong>***w14 1/15 p. 31 “Dumating Nawa ang Iyong Kaharian”​—Pero Kailan?***</strong></a><br /><strong><sup>18 </sup></strong>Di-magtatagal, ang mga ayaw kumilala sa awtoridad na ibinigay kay Jesu-Kristo, ang nagtatagumpay na Sakay ng kabayong puti, ay mapipilitang umamin na nagkamali sila. Hindi sila makakatakas. Sa panahong iyon, marami ang manghihilakbot at hihiyaw: “Sino ang makatatayo?” (Apoc. 6:15-17) Ang tanong na iyan ay sinasagot sa kasunod na kabanata ng Apocalipsis. Ang mga pinahiran at ang mga may makalupang pag-asa ay tiyak na “makatatayo” sa araw na iyon taglay ang pagsang-ayon ng Diyos. Pagkatapos, “isang malaking pulutong” ng ibang mga tupa ang makaliligtas sa malaking kapighatian.​—Apoc. 7:9, 13-15.</p><p><strong><sup>19 </sup></strong>Kung patuloy tayong magbibigay-pansin sa katuparan ng mga hula sa Bibliya sa kapana-panabik na panahong ito, hindi maililihis ng mga propaganda ng sanlibutan ni Satanas ang ating atensiyon, ni mabubulagan man tayo sa tunay na kahulugan ng mga nangyayari sa daigdig. Malapit nang lubusin ni Kristo ang pananaig sa di-makadiyos na sanlibutang ito sa kaniyang pangwakas na pakikipagdigma ayon sa katuwiran. (Apoc. 19:11, 19-21) Pagkatapos niyan, isang napakagandang kinabukasan ang naghihintay sa atin!​—Apoc. 20:1-3, 6; 21:3, 4.</p>
</div>
</div>
</div>
</body>
</html>
