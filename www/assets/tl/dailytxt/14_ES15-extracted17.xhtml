<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split17.xhtml#pcitationsource1">^ <span id="pcitation1"></span><strong>***w13 9/15 p. 23 Maging Matalino sa Paggawa ng mga Desisyon***</strong></a><br /><strong><sup>4 </sup></strong>Kapag binanggit natin sa isang kapatid na isang mahalagang desisyon ang kailangan nating gawin, baka paalalahanan niya tayo na magpasiya nang may matinong kaisipan. Magandang payo iyan. Ganito ang babala ng Bibliya hinggil sa pabigla-biglang desisyon: “Ang bawat isa na padalus-dalos ay tiyak na patungo sa kakapusan.” (Kaw. 21:5) Pero ano ba ang ibig sabihin ng pagkakaroon ng matinong kaisipan? Nangangahulugan lang ba ito na maghinay-hinay tayo, pag-isipang mabuti ang sitwasyon, maging makatuwiran, at alamin ang lahat ng nasasangkot bago magpasiya? Lahat ng ito ay makakatulong para makagawa ng mahusay na desisyon, pero higit pa riyan ang nasasangkot sa pagkakaroon ng matinong kaisipan.​—Roma 12:3; 1 Ped. 4:7.</p><p><strong><sup>5 </sup></strong>Walang sinuman sa atin ang may sakdal na kaisipan. Bakit? Dahil tayong lahat ay nagmana ng kasalanan at di-kasakdalan kaya malayong maging sakdal ang ating katawan at isip. (Awit 51:5; Roma 3:23) Bukod diyan, marami sa atin ang dati’y “binulag” ni Satanas ang isip; dati tayong walang alam tungkol kay Jehova at sa kaniyang matuwid na mga pamantayan. (2 Cor. 4:4; Tito 3:3) Kaya kung ang pasiya natin ay batay lang sa iniisip nating mabuti at makatuwiran, baka dinadaya natin ang ating sarili, gaano man katagal nating pag-isipan ang desisyong gagawin natin.​—Kaw. 14:12.</p><p><strong><sup>6 </sup></strong>Malayo man sa kasakdalan ang ating katawan at isip, ang ating makalangit na Ama naman, si Jehova, ay sakdal sa lahat ng bagay. (Deut. 32:4) Mabuti na lang at ginawa niyang posible para sa atin na magbago ng ating pag-iisip at maglinang ng katinuan ng isip. <strong>(<em>Basahin ang 2 Timoteo 1:7.</em>) </strong>Bilang mga Kristiyano, gusto nating mag-isip at mangatuwiran nang may katalinuhan at kumilos kaayon nito. Kaya dapat nating kontrolin ang ating pag-iisip at damdamin at tularan ang pag-iisip, damdamin, at pagkilos ni Jehova.</p>
</div>
</div>
</div>
</body>
</html>
