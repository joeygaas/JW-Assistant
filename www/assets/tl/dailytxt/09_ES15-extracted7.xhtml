<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split7.xhtml#pcitationsource1">^ <span id="pcitation1"></span><strong>***w14 1/15 p. 9-10 Sambahin si Jehova, ang Haring Walang Hanggan***</strong></a><br /><strong><sup>11 </sup></strong>Kahit maraming sumasamba sa huwad na mga diyos pagkatapos ng Baha, may mga taong nagpaparangal pa rin kay Jehova. Isa na rito si Abraham. Bilang pagsunod sa Diyos, iniwan niya ang maalwang buhay sa lunsod ng Ur at nanirahan sa mga tolda sa loob ng maraming taon. (Gen. 11:31; Heb. 11:8, 9) Madalas na napalilibutan siya ng mga hari, na karamihan ay nakatira sa napapaderang lunsod. Pero pinrotektahan ni Jehova si Abraham at ang pamilya niya. Sinabi ng salmista tungkol sa tulad-amang pangangalaga ni Jehova: “Hindi niya pinahintulutang dayain sila ng sinumang tao, kundi dahil sa kanila ay sumaway siya ng mga hari.” (Awit 105:13, 14) Nagpakita si Jehova ng katapatan sa kaibigan niyang si Abraham nang mangako siya: “Mga hari ang lalabas mula sa iyo.”​—Gen. 17:6; Sant. 2:23.</p><p><strong><sup>12 </sup></strong>Inulit ng Diyos sa anak ni Abraham na si Isaac at sa apo niyang si Jacob ang pangakong pagpapalain sila, at kasama roon ang paghirang ng mga hari mula sa mga inapo nila. (Gen. 26:3-5; 35:11) Pero ang mga inapo ni Jacob ay naging alipin sa Ehipto. Nangangahulugan ba iyon na hindi na tutuparin ni Jehova ang pangako niya o na tinalikuran na niya ang pamamahala sa lupa? Hindi! Sa takdang panahon niya, ipinakita ni Jehova ang kaniyang kapangyarihan at pagkasoberano sa mapagmatigas na si Paraon. Nagtiwala kay Jehova ang mga Israelita at iniligtas niya sila sa kamangha-manghang paraan patawid sa Dagat na Pula. Maliwanag, si Jehova pa rin ang Pansansinukob na Soberano, at bilang mapagmalasakit na Ama, ginamit niya ang kaniyang kapangyarihan para protektahan ang bayan niya.​—<strong>Basahin ang Exodo 14:13, 14.</strong></p>
</div>
</div>
</div>
</body>
</html>
