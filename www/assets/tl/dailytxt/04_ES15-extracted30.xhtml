<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="04_ES15-split30.xhtml#pcitationsource1">^ <span id="pcitation1"></span><strong>***w13 11/15 p. 3 “Maging Mapagpuyat May Kinalaman sa mga Panalangin”***</strong></a><br />“ANG pinakanakaaantok na oras sa magdamag ay bago magbukang-liwayway,” ang sabi ng isang dating panggabi ang trabaho. Malamang na sasang-ayon sa kaniya ang mga kailangang manatiling gising sa magdamag. Ganiyan din ang sitwasyon ng mga Kristiyano sa ngayon dahil ang sanlibutan ni Satanas ay nasa pinakamadilim na yugto na nito. (Roma 13:12) Napakamapanganib ngang makatulog tayo sa panahong ito! Kailangan nating “maging matino sa pag-iisip” at sumunod sa payo ng Bibliya na “maging mapagpuyat may kinalaman sa mga panalangin.”​—1 Ped. 4:7.</p>
</div>
<div class="extPubRef"><p><a href="04_ES15-split30.xhtml#pcitationsource2">^ <span id="pcitation2"></span><strong>***w13 11/15 p. 3-4 “Maging Mapagpuyat May Kinalaman sa mga Panalangin”***</strong></a><br /><strong><sup>3 </sup></strong>Sa liham ni apostol Pablo sa mga taga-Efeso, may binanggit siya na “bawat uri ng panalangin.” (Efe. 6:18) Sa mga panalangin natin, maaaring madalas nating hilingin kay Jehova na tulungan tayo sa ating mga pangangailangan at mga problema. Ang “Dumirinig ng panalangin” ay nagmamalasakit sa atin at nakikinig sa paghingi natin ng tulong. (Awit 65:2) Pero hindi natin dapat kaligtaan ang iba pang uri ng panalangin. Kabilang dito ang papuri, pasasalamat, at pagsusumamo.</p><p><strong><sup>4 </sup></strong>Maraming dahilan para <strong><em>purihin </em></strong>natin si Jehova sa panalangin. Halimbawa, nauudyukan tayong purihin siya dahil sa “kaniyang makapangyarihang mga gawa” at sa “kalakhan ng kaniyang kadakilaan.” <strong>(<em>Basahin ang Awit 150:1-6.</em>) </strong>Sa anim na talata mismo ng Awit 150, tayo ay 13 beses na hinimok na purihin si Jehova! Udyok ng matinding pagpipitagan sa Diyos, ang kompositor ng isa pang awit ay nagsabi: “Pitong ulit kitang pinupuri sa isang araw dahil sa iyong matuwid na mga hudisyal na pasiya.” (Awit 119:164) Talagang karapat-dapat si Jehova sa ating papuri. Kaya hindi ba’t angkop lang na purihin natin siya sa ating mga panalangin ‘pitong ulit sa isang araw,’ ibig sabihin, talagang madalas?</p>
</div>
</div>
</div>
</body>
</html>
