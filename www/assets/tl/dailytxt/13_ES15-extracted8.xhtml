<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split8.xhtml#pcitationsource1">^ <span id="pcitation1"></span><strong>***w13 5/15 p. 20 Mga Magulang at Anak​—Mag-usap Nang May Pag-ibig***</strong></a><br /><strong><sup>4 </sup></strong>Ibang-iba naman sa ngayon! Sa ilang bansa, ang mga bata ay pumapasok sa preschool sa murang edad, kahit dalawang taóng gulang pa lang sila. Maraming ama’t ina ang nagtatrabaho malayo sa kanilang bahay. At kahit magkakasama ang mga magulang at anak, nauubos naman ang kanilang panahon sa telebisyon, computer, at iba pang gadyet. Kadalasan, may kani-kaniya silang buhay, at para silang mga estranghero sa isa’t isa. Halos wala na silang makabuluhang pag-uusap.</p><p><strong><sup>5 </sup></strong>Magagawa mo bang ‘bumili’ ng panahon mula sa ibang bagay at gugulin ito kasama ng iyong pamilya? <strong>(<em>Basahin ang Efeso 5:15, 16.</em>) </strong>Nagpasiya ang ilang pamilya na bawasan ang panonood nila ng TV o paggamit ng computer. Sinisikap naman ng iba na kumaing magkakasama kahit isang beses lang bawat araw. Napakagandang kaayusan din ang pampamilyang pagsamba para maging malapít sa isa’t isa ang mga magulang at anak habang pinag-uusapan nila ang espirituwal na mga bagay. Ang paglalaan ng isang oras o higit pa linggu-linggo para dito ay magandang simula. Pero hindi sapat iyan. Mahalaga rin ang regular at madalas na pag-uusap araw-araw. Bago pumasok sa paaralan ang iyong anak, magsabi sa kaniya ng nakapagpapatibay na mga bagay, talakayin ang teksto sa araw na iyon, o manalanging magkasama. Malaki ang maitutulong nito sa kaniya sa maghapon.</p>
</div>
</div>
</div>
</body>
</html>
