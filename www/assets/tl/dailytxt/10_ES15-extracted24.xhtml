<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split24.xhtml#pcitationsource1">^ <span id="pcitation1"></span><strong>***w14 3/15 p. 26-27 Pag-aalaga sa mga May-edad Na***</strong></a><br /><strong><sup>6 </sup></strong>Baka mag-alangan kang ipakipag-usap sa mga magulang mo ang mga kaayusan tungkol sa kanilang tirahan at ang posibilidad na kailangan silang lumipat. Pero marami ang nagsabi na nakatulong nang malaki ang gayong pag-uusap. Bakit? Dahil kapag kalmado ang sitwasyon, mas madaling magkaunawaan ang pamilya at makagawa ng praktikal na mga plano. Napatunayan nilang kapag may patiunang pag-uusap sa maibigin at mabait na paraan, mas madaling gumawa ng mga desisyon kung kailangan na. Kahit gusto ng mga magulang na manatili silang nakabukod at independiyente hangga’t posible, makakatulong pa rin kung ipakikipag-usap nila sa kanilang mga anak ang gusto nilang paraan ng pag-aalaga kapag kinailangan na ito.</p><p><strong><sup>7 </sup></strong>Mga magulang, sa panahon ng pag-uusap, sabihin sa inyong pamilya ang mga gusto ninyo at ang inyong pinansiyal na kakayahan. Makakatulong iyon para makapagdesisyon sila ayon sa inyong kagustuhan sakaling hindi na ninyo ito kayang gawin. Malamang na igagalang nila ang kahilingan ninyo at ang pagnanais ninyong manatiling independiyente hangga’t maaari. (Efe. 6:2-4) Halimbawa, inaasahan mo bang kukunin ka ng isa sa iyong mga anak para pumisan sa pamilya niya, o iba ang inaasahan mo? Maging realistiko at alalahaning maaaring iba ang pananaw ng mga anak mo at kailangan ang panahon para mai-adjust ng sinuman​—magulang man o anak​—ang kaniyang pag-iisip.</p><p><strong><sup>8 </sup></strong>Maraming problema ang maiiwasan kung may pagpaplano at pag-uusap. (Kaw. 15:22) Kasali sa dapat pag-usapan ang tungkol sa medikal na pangangalaga at mga kahilingan ng magulang sa pagpapagamot. Pag-usapan ang mga impormasyon sa Durable Power of Attorney for Health Care na ginagamit ng mga Saksi ni Jehova. Karapatan ng bawat isa na malaman ang mga opsyon niya sa pagpapagamot at tanggapin o tanggihan ang alinman sa mga ito. Ang isang advance medical directive ay nagsasabi ng mga tagubilin ng indibiduwal may kaugnayan sa bagay na iyon. Kapag ang isa ay may piniling health-care representative (kung pinahihintulutan ito ng batas), matitiyak niya na isang taong pinagkakatiwalaan niya ang gagawa ng angkop na mga desisyon para sa kaniya kung kinakailangan. Dapat na may kopya ng Durable Power of Attorney ang mga may-edad na at ang kanilang mga tagapag-alaga at health-care representative sakaling kailanganin ito. Isinasama ng ilan ang kopya nito sa kanilang testamento at iba pang mahahalagang dokumentong may kinalaman sa insurance, deposito sa bangko, mga ahensiya ng gobyerno, at iba pa.</p>
</div>
</div>
</div>
</body>
</html>
