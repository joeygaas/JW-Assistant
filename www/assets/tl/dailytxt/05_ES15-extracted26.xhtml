<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split26.xhtml#pcitationsource1">^ <span id="pcitation1"></span><strong>***w14 1/15 p. 8 Sambahin si Jehova, ang Haring Walang Hanggan***</strong></a><br /><strong><sup>4 </sup></strong>Nang malalang na ni Jehova ang pisikal na langit at lupa, pinalawak pa niya ang kaniyang pansansinukob na pamilya. Matapos ihanda ang lupa bilang isang maganda at kumpletong tahanan, nilalang ni Jehova ang pinakaespesyal sa lahat ng kaniyang mga nilikha sa lupa, ang unang taong si Adan, na ginawa ayon sa Kaniyang larawan. (Gen. 1:26-28) Bilang Maylalang, angkop lang na asahan ni Jehova na magiging masunurin si Adan. Bilang Ama, maibigin at may-kabaitang ibinigay ni Jehova ang kaniyang mga tagubilin. Hindi labis na nilimitahan ng mga utos na iyon ang kalayaan ng tao.​—<strong>Basahin ang Genesis 2:15-17.</strong></p><p><strong><sup>5 </sup></strong>Di-tulad ng maraming taong monarka, nalulugod si Jehova na mag-atas ng mga pananagutan sa kaniyang mga sakop, at pinagkakatiwalaan niya sila bilang mga miyembro ng kaniyang pamilya. Halimbawa, binigyan niya si Adan ng awtoridad sa iba pang nilalang na buháy; inatasan pa nga niya ito na pangalanan ang mga hayop, isang gawaing kasiya-siya pero hindi madali. (Gen. 1:26; 2:19, 20) Hindi lumalang ang Diyos ng milyun-milyong indibiduwal na taong sakdal para punuin ang lupa. Sa halip, isang sakdal na kapupunan ang nilalang niya para kay Adan​—ang babaing si Eva. (Gen. 2:21, 22) Pagkatapos, binigyan niya ang mag-asawang ito ng pagkakataong punuin ang lupa ng mga supling nila. Sa ilalim ng perpektong mga kalagayan, unti-unti nilang gagawing Paraiso ang buong daigdig. Kaisa ng mga anghel sa langit, sasambahin nila si Jehova magpakailanman bilang bahagi ng kaniyang pansansinukob na pamilya. Napakaganda ngang pribilehiyo! At isang kahanga-hangang kapahayagan ng pag-ibig ni Jehova bilang Ama!</p>
</div>
</div>
</div>
</body>
</html>
