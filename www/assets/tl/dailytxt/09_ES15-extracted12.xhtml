<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split12.xhtml#pcitationsource1">^ <span id="pcitation1"></span><strong>***w13 5/15 p. 16-17 Patibayin ang Inyong Pagsasama sa Pamamagitan ng Mabuting Pag-uusap***</strong></a><br /><strong><sup>9 </sup></strong>Ang pag-ibig, “isang sakdal na bigkis ng pagkakaisa,” ang siyang pinakamahalagang katangian sa pag-aasawa. (Col. 3:14) Tumitibay ang tunay na pag-ibig habang magkasamang nararanasan ng mag-asawa ang hirap at ginhawa. Lalo silang nagiging malapít na magkaibigan at nasisiyahang makasama ang isa’t isa. Ang kanilang pag-aasawa ay pinatitibay, hindi ng paisa-isang gawa ng kagitingan, gaya ng ipinakikita sa pelikula o telebisyon, kundi ng maraming maliliit na bagay​—isang yakap, mabait na komendasyon, pagiging maalalahanin, matamis na ngiti, o taimtim na pagsasabing “kumusta ang araw mo?” Ang <em>maliliit </em>na bagay na ito ay may <em>malaking </em>epekto sa pagsasama ng mag-asawa. Isang mag-asawa na 19 na taon nang kasal ang nagtatawagan o nagte-text araw-araw “para lang mangumusta,” ang sabi ng asawang lalaki.</p><p><strong><sup>10 </sup></strong>Pag-ibig din ang nag-uudyok sa mag-asawa na kilalanin nang higit ang isa’t isa. (Fil. 2:4) Dahil dito, lalong tumitibay ang kanilang pag-ibig sa kabila ng kanilang mga kahinaan. Ang matagumpay na pag-aasawa ay lalong tumitibay sa paglipas ng panahon. Kung may asawa ka, tanungin ang sarili: ‘Gaano ko kakilala ang asawa ko? Naiintindihan ko ba ang pangmalas at damdamin niya sa mga bagay-bagay? Gaano ko kadalas naiisip ang asawa ko, marahil ay inaalaala ang mga katangiang nagustuhan ko sa kaniya?’</p>
</div>
</div>
</div>
</body>
</html>
