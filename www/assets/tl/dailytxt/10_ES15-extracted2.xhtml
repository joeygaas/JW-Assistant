<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split2.xhtml#pcitationsource1">^ <span id="pcitation1"></span><strong>***w13 10/15 p. 10 Ipinakikilala ng mga Nilalang ang Diyos na Buháy***</strong></a><br /><strong><sup>15 </sup></strong>Sa loob ng maraming dekada, ang magasing <em>Gumising! </em>ay nakatulong sa milyun-milyon na matuto tungkol sa Diyos mula sa mga bagay na nilalang niya. Halimbawa, ang isyu ng Setyembre 2006 ay pinamagatang “Mayroon Bang Maylalang?” Ang buong isyu ay nilayong makatulong sa mga binulag ng doktrina ng ebolusyon at creationism. Tungkol sa espesyal na isyung iyon, isang sister ang sumulat sa tanggapang pansangay sa Estados Unidos: “Maganda ang kinalabasan ng kampanya sa pamamahagi ng espesyal na isyung ito. May babae pa ngang humiling ng 20 kopya. Nagtuturo siya ng biology at gusto niyang magkaroon ng kopya ang lahat ng kaniyang estudyante.” Isang brother naman ang sumulat: “Mula pa noong huling bahagi ng dekada ng 1940, aktibo na ako sa pangangaral. Malapit na akong mag-75, pero ang pamamahagi ng espesyal na isyu ng <em>Gumising! </em>sa buwang ito ang pinakamasayang karanasan ko sa ministeryo.”</p><p><strong><sup>16 </sup></strong>Nitong nakaraang mga taon, karamihan sa isyu ng <em>Gumising! </em>ay may seksiyong “May Nagdisenyo ba Nito?” Itinatampok sa maiikling artikulong ito ang kamangha-manghang pagkakadisenyo ng mga nilalang at kung paano sinisikap gayahin ng mga tao ang mga gawa ng Dakilang Disenyador. Noong 2010, inilabas ang brosyur na <em>Saan Nagmula ang Buhay? </em>Ang magagandang larawan at dayagram sa publikasyong iyon ay dinisenyo para lalo nating pahalagahan ang kakayahan ni Jehova sa paglalang. Ang mga tanong sa dulo ng bawat seksiyon ay tumutulong sa mambabasa na pag-isipan ang impormasyong nabasa niya. Nasubukan mo na bang gamitin ang brosyur na ito kapag nagpapatotoo sa bahay-bahay, sa publiko, o nangangaral nang di-pormal?</p>
</div>
</div>
</div>
</body>
</html>
