<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split6.xhtml#pcitationsource1">^ <span id="pcitation1"></span><strong>***w13 10/15 p. 14-15 ‘Magpaalipin kay Jehova’***</strong></a><br /><strong><sup>9 </sup></strong>Ang pagsunod ng isang tao sa “pagnanasa ng mga mata” ay hindi nagpapalaya sa kaniya. Sa halip, nagiging alipin siya ng di-nakikitang panginoon ng sanlibutang ito, si Satanas na Diyablo. (1 Juan 5:19) Malaki ang panganib na maging alipin siya ng materyalismo​—isang pagkaalipin na mahirap takasan.</p><p><strong>MAKABULUHAN AT KASIYA-SIYANG KARERA</strong></p><p><strong><sup>10 </sup></strong>Gaya ng ginawa niya sa Eden, pinupuntirya rin ngayon ni Satanas ang mga walang-karanasan. Paborito niyang biktimahin ang mga kabataan. Naiinis si Satanas kapag ang isang kabataan, o ang sinuman, ay kusang-loob na nagpapaalipin kay Jehova. Gustong sirain ng kaaway ng Diyos ang debosyon at katapatan kay Jehova ng lahat ng Kaniyang lingkod.</p><p><strong><sup>11 </sup></strong>Balikan natin ang halimbawa ng alipin na pumayag na butasan ang kaniyang tainga. Tiyak na pansamantala siyang nasaktan, pero nag-iwan iyon ng isang permanenteng tanda ng kaniyang pagkaalipin. Sa katulad na paraan, kung ang isang kabataan ay pipili ng istilo ng pamumuhay na iba sa mga kaedad niya, baka mahirapan siya o masaktan pa nga. Pinaniniwala ni Satanas ang mga tao sa ideya na kasiya-siya ang isang karera sa sanlibutan, pero dapat isipin ng mga Kristiyano ang kahalagahan ng pag-una sa kanilang espirituwal na pangangailangan. “Maligaya yaong mga palaisip sa kanilang espirituwal na pangangailangan,” ang sabi ni Jesus. (Mat. 5:3) Ang mga nakaalay na Kristiyano ay nabubuhay para gawin ang kalooban ng Diyos, hindi ang kay Satanas. Nalulugod sila sa kautusan ni Jehova, at binubulay-bulay nila iyon araw at gabi. <strong>(<em>Basahin ang Awit 1:1-3.</em>) </strong>Pero ang karamihan sa mga kurso sa paaralan ngayon ay umuubos ng panahon ng isang Kristiyano na para sana sa pagbubulay-bulay sa Salita ng Diyos at paglilingkod kay Jehova.</p>
</div>
</div>
</div>
</body>
</html>
