<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split29.xhtml#pcitationsource1">^ <span id="pcitation1"></span><strong>***w13 11/15 p. 28-29 Mga Pastol, Tularan ang Pinakadakilang mga Pastol***</strong></a><br /><strong><sup>11 </sup></strong>Ang elder sa kongregasyon ay dapat na “nanghahawakang mahigpit sa tapat na salita may kinalaman sa kaniyang sining ng pagtuturo.” (Tito 1:9) Pero ginagawa niya iyon “sa espiritu ng kahinahunan.” (Gal. 6:1) Sa halip na pilitin ang mga kapatid sa kongregasyon na gumawi sa isang partikular na paraan, sinisikap ng mabuting pastol na antigin ang kanilang puso. Halimbawa, maaari niyang itawag-pansin ang mga simulain sa Kasulatan na dapat isaalang-alang ng isang kapatid sa paggawa ng mahalagang desisyon at repasuhin sa kaniya ang sinasabi sa ating mga publikasyon. Maaari din niyang himukin ang kapatid na pag-isipan kung paano makaaapekto sa kaugnayan niya kay Jehova ang mga pinagpipilian niyang desisyon. Maaaring ipaalaala ng elder na mahalagang hilingin sa panalangin ang patnubay ng Diyos bago magpasiya. (Kaw. 3:5, 6) Pagkatapos nito, hahayaan ng elder ang kapatid na gumawa ng sariling desisyon.​—Roma 14:1-4.</p><p><strong><sup>12 </sup></strong>Ang saligan ng mga Kristiyanong tagapangasiwa sa pagbibigay ng patnubay ay ang sinasabi ng Bibliya. Kaya mahalagang gamitin nila nang may kahusayan ang Bibliya at manghawakan sa binabanggit nito. Sa gayon, maiiwasan ng mga elder na maabuso ang awtoridad na ibinigay sa kanila. Tutal, sila ay mga katulong na pastol lamang, at ang bawat miyembro ng kongregasyon ay kay Jehova at kay Jesus mananagot sa mga desisyong ginagawa nila.​—Gal. 6:5, 7, 8.</p>
</div>
</div>
</div>
</body>
</html>
