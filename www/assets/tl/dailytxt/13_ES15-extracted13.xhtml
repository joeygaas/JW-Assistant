<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split13.xhtml#pcitationsource1">^ <span id="pcitation1"></span><strong>***w13 5/15 p. 19-20 Mga Magulang at Anak​—Mag-usap Nang May Pag-ibig***</strong></a><br /><strong><sup>2 </sup></strong>Karaniwan na, mahal ng mga anak ang kanilang mga magulang, at mahal din ng mga magulang ang kanilang mga anak. Totoo ito lalo na sa mga pamilyang Kristiyano. Pero kahit gusto ng mga magulang at anak na maging malapít sa isa’t isa, kung minsan ay nahihirapan silang mag-usap. At kahit tapatan namang nag-uusap ang magkakapamilya, bakit may mga paksa na iniiwasang pag-usapan? Ano ang ilang hadlang sa mabuting komunikasyon? Paano mapagtatagumpayan ang mga ito?</p><p><strong>‘BILHIN’ ANG PANAHON PARA SA PAG-UUSAP</strong></p><p><strong><sup>3 </sup></strong>Maraming pamilya ang nahihirapang maglaan ng sapat na panahon para sa makabuluhang pag-uusap. Hindi ganiyan ang kalagayan noong panahon ng mga Israelita. Tinagubilinan ni Moises ang mga ama noon: “Ikikintal mo [ang mga salita ng Diyos] sa iyong anak at sasalitain mo iyon kapag nakaupo ka sa iyong bahay at kapag naglalakad ka sa daan at kapag nakahiga ka at kapag bumabangon ka.” (Deut. 6:6, 7) Ang mga anak ay nasa bahay kasama ng kanilang ina o kasama ng kanilang ama sa bukid o sa lugar ng trabaho. Maraming panahon ang mga anak at mga magulang para magkasama at makapag-usap. Kaya naman, madaling nalalaman ng mga magulang ang mga pangangailangan, naisin, at personalidad ng kanilang mga anak. Marami ring panahon ang mga anak para makilala ang kanilang mga magulang.</p><p><strong><sup>4 </sup></strong>Ibang-iba naman sa ngayon! Sa ilang bansa, ang mga bata ay pumapasok sa preschool sa murang edad, kahit dalawang taóng gulang pa lang sila. Maraming ama’t ina ang nagtatrabaho malayo sa kanilang bahay. At kahit magkakasama ang mga magulang at anak, nauubos naman ang kanilang panahon sa telebisyon, computer, at iba pang gadyet. Kadalasan, may kani-kaniya silang buhay, at para silang mga estranghero sa isa’t isa. Halos wala na silang makabuluhang pag-uusap.</p>
</div>
</div>
</div>
</body>
</html>
