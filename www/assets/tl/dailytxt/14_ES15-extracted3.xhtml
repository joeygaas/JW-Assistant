<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split3.xhtml#pcitationsource1">^ <span id="pcitation1"></span><strong>***w13 8/15 p. 11-12 Huwag ‘Magngalit Laban kay Jehova’***</strong></a><br /><strong><sup>8 </sup>Puwedeng manghina ang ating loob dahil sa mga problema at paghihirap. (<em>Basahin ang Isaias 8:21, 22.</em>) </strong>Noong panahon ni Isaias, nasa kagipitan ang bansang Juda. Napalilibutan sila ng mga kaaway. Nagkakaubusan ng pagkain. Marami ang nagugutom. Pero ang mas malala, may espirituwal na taggutom sa lupain. (Amos 8:11) Gayunman, sa halip na humingi ng tulong kay Jehova, ‘isinumpa’ nila ang kanilang hari at ang kanilang Diyos. Oo, si Jehova ang sinisi nila sa kanilang problema. Kapag dumaranas tayo ng trahedya o personal na mga problema, sinasabi rin ba natin sa ating puso, ‘Nasaan si Jehova nang kailangan ko siya?’</p><p><strong><sup>9 </sup>Hindi natin alam ang lahat ng detalye. </strong>Noong panahon ni Ezekiel, palibhasa’y hindi alam ng mga Israelita ang lahat ng detalye, inisip nila na ang daan ni Jehova ay “hindi nakaayos nang wasto.” (Ezek. 18:29) Nag-asta silang mga hukom. Itinuring nila na ang kanilang mga pamantayan ng katarungan ay nakahihigit sa pamantayan ni Jehova at hinatulan siya batay sa limitado nilang pagkaunawa sa mga pangyayari. Kung hindi natin lubusang nauunawaan ang isang ulat ng Bibliya o ang mga nangyayari sa ating buhay, iisipin ba natin na ang daan ni Jehova ay hindi makatarungan, o “hindi nakaayos nang wasto”?​—​Job 35:2.</p>
</div>
</div>
</div>
</body>
</html>
