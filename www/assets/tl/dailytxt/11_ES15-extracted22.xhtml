<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split22.xhtml#pcitationsource1">^ <span id="pcitation1"></span><strong>***w13 5/15 p. 27-28 Ingatan ang Iyong Mana​—Gumawa ng Matalinong mga Pasiya***</strong></a><br /><strong><sup>8 </sup></strong>Isang araw, pag-uwi ni Esau mula sa parang, nadatnan niyang “nagpapakulo si Jacob ng nilaga.” “Dalian mo, pakisuyo,” ang sabi ni Esau, “bigyan mo ako ng isang subo ng mapula​—ng mapulang iyan, sapagkat ako ay pagod!” Sinabi ni Jacob: “Ipagbili mo muna sa akin ang iyong karapatan sa pagkapanganay!” Ano ang isinagot ni Esau? Sinabi niya: “Ano ang pakinabang sa akin ng pagkapanganay?” Oo, mas pinili pa ni Esau ang mangkok ng nilaga kaysa sa kaniyang karapatan sa pagkapanganay! Para gawing legal ang pagbili niya sa pagkapanganay, iginiit ni Jacob: “Sumumpa ka muna sa akin!” At hindi naman nag-atubili si Esau. Pagkatapos nito, “binigyan ni Jacob si Esau ng tinapay at nilagang lentehas, at siya ay kumain at uminom. Pagkatapos ay tumindig siya at yumaon. Sa gayon ay hinamak ni Esau ang pagkapanganay.”​—Gen. 25:29-34.</p>
</div>
<div class="extPubRef"><p><a href="11_ES15-split22.xhtml#pcitationsource2">^ <span id="pcitation2"></span><strong>***w13 5/15 p. 28-29 Ingatan ang Iyong Mana​—Gumawa ng Matalinong mga Pasiya***</strong></a><br /><strong><sup>10 </sup></strong>Sa ulat na ito, ano ang makikita nating saloobin ni Esau? Na mas mahalaga sa kaniya na masapatan ang kaniyang makalamang mga pagnanasa kaysa sa makamit ang mga pagpapala sa hinaharap na bahagi ng kaniyang mana. Hindi pinahalagahan ni Esau ang kaniyang pagkapanganay, at maliwanag na wala siyang tunay na pag-ibig sa Diyos. Hindi rin niya inisip ang magiging epekto ng kaniyang pagkilos sa mga inapo niya. Pero iba si Jacob. Malaki ang pagpapahalaga niya sa kaniyang mana. Halimbawa, sinunod niya ang tagubilin ng kaniyang mga magulang sa pagpili ng mapapangasawa. (Gen. 27:46–28:3) Dahil handa si Jacob na maghintay at magsakripisyo bilang pagsunod sa kanila, pinagpala siyang maging ninuno ng Mesiyas. Ano ang naging pangmalas ng Diyos kina Esau at Jacob? Sinabi ni Jehova sa pamamagitan ni propeta Malakias: “Inibig ko si Jacob, at si Esau ay kinapootan ko.”​—Mal. 1:2, 3.</p><p><strong><sup>11 </sup></strong>May matututuhan ang mga Kristiyano sa ngayon sa ulat ng Bibliya hinggil kay Esau. Nagbabala si apostol Pablo sa kaniyang mga kapananampalataya: “Huwag magkaroon ng sinumang mapakiapid o ng sinumang hindi nagpapahalaga sa mga bagay na sagrado, tulad ni Esau, na kapalit ng isang pagkain ay ipinamigay ang kaniyang mga karapatan bilang panganay.” (Heb. 12:16) Kapit pa rin sa mga Kristiyano sa ngayon ang babalang iyan. Dapat nating panatilihin ang ating pagpapahalaga sa sagradong mga bagay para hindi tayo madaig ng makalamang mga pagnanasa at hindi natin maiwala ang ating espirituwal na mana. Pero bakit iniugnay ni Pablo sa pakikiapid ang naging pagkilos ni Esau? Dahil kung ang isa ay makalaman gaya ni Esau, magiging mas madali sa kaniyang ipagpalit ang sagradong mga bagay sa bawal na mga pagnanasa, gaya ng pakikiapid.</p>
</div>
</div>
</div>
</body>
</html>
