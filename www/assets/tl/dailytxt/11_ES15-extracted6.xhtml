<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split6.xhtml#pcitationsource1">^ <span id="pcitation1"></span><strong>***w13 4/15 p. 12 Tulungan ang Sarili at ang Iba Gamit ang Salita ng Diyos***</strong></a><br />KAPAG isinasaalang-alang ng mga elder kung kuwalipikado nang makibahagi sa ministeryo ang isang inaaralan sa Bibliya, tinatanong nila ang kanilang sarili, ‘Ipinakikita ba ng mga pananalita ng indibiduwal na naniniwala siyang ang Bibliya ay kinasihang Salita ng Diyos?’ Para sa sinumang nagnanais maging mamamahayag ng Kaharian​—sa katunayan, sa lahat ng lingkod ng Diyos​—​dapat na ang sagot ay oo. Bakit? Kapag lubusan tayong nagtitiwala sa Salita ng Diyos at ginagamit ito nang mahusay sa ministeryo, matutulungan natin ang iba na makilala si Jehova at magtamo ng kaligtasan.</p><p><strong><sup>2 </sup></strong>Idiniin ni apostol Pablo ang kahalagahan ng Salita ng Diyos nang sumulat siya kay Timoteo: “Magpatuloy ka sa mga bagay na iyong natutuhan at nahikayat na sampalatayanan.” Ang “mga bagay” na tinutukoy ni Pablo ay ang mga katotohanan sa Bibliya na nag-udyok kay Timoteo na manampalataya sa mabuting balita. Ganito rin ang epekto sa atin ng mga katotohanang ito. Tinutulungan tayo ng mga ito na manatiling ‘marunong ukol sa kaligtasan.’ (2 Tim. 3:14, 15) Madalas nating gamitin ang sumunod na mga pananalita ni Pablo para ipakita sa iba na ang Bibliya ay nagmula sa Diyos. Pero mayroon pa tayong matututuhan sa mga salita na nasa <strong>2 Timoteo 3:16. (<em>Basahin.</em>) </strong>Talakayin natin nang mas detalyado ang tekstong iyan para mapatibay ang ating pagtitiwala na “marapat,” o tama, ang lahat ng turo ni Jehova.​—Awit 119:128.</p>
</div>
</div>
</div>
</body>
</html>
