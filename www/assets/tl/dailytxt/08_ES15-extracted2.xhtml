<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split2.xhtml#pcitationsource1">^ <span id="pcitation1"></span><strong>***w13 7/15 p. 6-7 “Sabihin Mo sa Amin, Kailan Mangyayari ang mga Bagay na Ito?”***</strong></a><br /><strong><sup>12 </sup></strong>Ipinakikita ng hula ni Jesus tungkol sa mga huling araw na gaganap lamang siya bilang Hukom ng lahat ng bansa matapos mapuksa ang huwad na relihiyon. Gaya ng binanggit sa parapo 8, ang ilan sa mga pangyayaring magaganap sa panahong iyon ay nakaulat sa Mateo 24:30, 31. Sa mga talatang ito, humula si Jesus ng mga pangyayaring katulad ng binanggit niya sa talinghaga tungkol sa mga tupa at mga kambing. Halimbawa, ang Anak ng tao ay darating na may kaluwalhatian at kasama ng mga anghel; titipunin ang lahat ng tribo at bansa; ang mga mahahatulan bilang tupa ay ‘magtataas ng kanilang ulo’ dahil pagkakalooban sila ng “buhay na walang hanggan.” “Dadagukan [ng mga mahahatulan bilang kambing] ang kanilang sarili sa pananaghoy” dahil alam nilang “walang-hanggang pagkalipol” ang naghihintay sa kanila.​—Mat. 25:31-33, 46.</p><p><strong><sup>13 </sup></strong>Kung gayon, ano ang konklusyon natin? Hahatulan ni Jesus ang mga tao ng lahat ng bansa bilang tupa o kambing pagdating niya sa panahon ng malaking kapighatian. Pagkatapos, sa Armagedon, ang kasukdulan ng malaking kapighatian, lilipulin magpakailanman ang mga tulad-kambing. Paano ito nakaaapekto sa pananaw natin sa ating ministeryo? Nakakatulong ito para makita natin kung gaano kahalaga ang ating pangangaral. Hangga’t hindi pa nagsisimula ang malaking kapighatian, may panahon pa ang mga tao na magbago at lumakad sa masikip na daan na “umaakay patungo sa buhay.” (Mat. 7:13, 14) Totoo, may mga tao ngayon na baka ipalagay nating tupa o kambing dahil sa kanilang ugali. Pero dapat nating tandaan na ang paghatol kung sino ang tupa o kambing ay sa panahon pa ng malaking kapighatian. Kaya may dahilan tayong patuloy na bigyan ang lahat ng tao ng pagkakataong marinig ang mensahe ng Kaharian at tumugon dito.</p>
</div>
</div>
</div>
</body>
</html>
