<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split12.xhtml#pcitationsource1">^ <span id="pcitation1"></span><strong>***w13 4/15 p. 7-8 Lubusang Makinabang sa Pagbabasa ng Bibliya***</strong></a><br /><strong><sup>4 </sup></strong>Ayaw ni Jehova na madaliin natin ang pagbabasa ng kaniyang Salita. Sinabi niya kay Josue: “Ang aklat na ito ng kautusan ay huwag mahihiwalay sa iyong <em>bibig, </em>at babasahin mo ito <em>nang pabulong </em>araw at gabi.” (Jos. 1:8; Awit 1:2) Ibig bang sabihin, kailangan nating literal na basahin nang pabulong ang bawat salita mula Genesis hanggang Apocalipsis? Hindi naman. Dapat tayong magbasa sa paraang mabubulay-bulay natin ang ating binabasa. Kapag binabasa natin ang Bibliya “nang pabulong,” mabibigyang-pansin natin ang mga tekstong kapaki-pakinabang at nakapagpapatibay sa atin sa pagkakataong iyon. Kapag nakakita ng nakapagpapatibay na pananalita o ulat, basahin ang mga ito nang dahan-dahan, marahil ay binibigkas pa nga ang mga salita. Sa gayon, tatagos sa ating puso ang puntong idiniriin ng Kasulatan. Bakit ito mahalaga? Dahil mas maikakapit natin ang payo ng Diyos kung talagang nauunawaan natin ito.</p>
</div>
<div class="extPubRef"><p><a href="07_ES15-split12.xhtml#pcitationsource2">^ <span id="pcitation2"></span><strong>***w13 4/15 p. 8-10 Lubusang Makinabang sa Pagbabasa ng Bibliya***</strong></a><br /><strong><sup>9 </sup></strong>Mahalaga ang pagbabasa ng Bibliya araw-araw, pero tiyakin mo rin na nauunawaan mo ang iyong binabasa. Para magawa ito, gamitin ang ating mga publikasyon para makapagsaliksik tungkol sa mga tao, lugar, at mga pangyayaring nababasa mo. Kung hindi mo alam kung paano ikakapit ang isang turo ng Bibliya sa iyong buhay, makahihingi ka ng tulong sa isang elder o sa iba pang may-gulang na Kristiyano. Para makita natin ang kahalagahan ng tamang pagkaunawa, talakayin natin ang halimbawa ng unang-siglong Kristiyano na si Apolos.</p><p><strong><sup>10 </sup></strong>Si Apolos ay isang Judiong Kristiyano na “bihasa sa Kasulatan” at ‘maningas sa espiritu.’ Sinasabi sa aklat ng Mga Gawa: “Siya ay nagsalita at nagturo nang may kawastuan ng mga bagay tungkol kay Jesus, ngunit may kabatiran lamang sa bautismo ni Juan.” Walang kamalay-malay si Apolos na may bagong itinuro si Jesus sa mga alagad tungkol sa bautismo. Nang marinig ng mag-asawang Priscila at Aquila ang pagtuturo niya sa Efeso, ipinaliwanag nila sa kaniya “ang daan ng Diyos nang may higit na kawastuan.” (Gawa 18:24-26) Paano ito nakatulong kay Apolos?</p><p><strong><sup>11 </sup></strong>Matapos mangaral sa Efeso, pumunta si Apolos sa Acaya. “Nang makarating siya roon, malaki ang naitulong niya sa mga naniwala dahil sa di-sana-nararapat na kabaitan ng Diyos; sapagkat taglay ang kasidhian, lubusan niyang pinatunayan nang hayagan na mali ang mga Judio, habang ipinakikita niya sa pamamagitan ng Kasulatan na si Jesus ang Kristo.” (Gawa 18:27, 28) Dahil nauunawaan na ni Apolos ang kahulugan ng bautismong Kristiyano, naipaliwanag niya ito nang wasto. Kaya naman, “malaki ang naitulong niya” para sumulong sa tunay na pagsamba ang mga baguhan. Ano ang matututuhan natin dito? Gaya ni Apolos, sinisikap nating maunawaan ang nababasa natin sa Bibliya. Pero kung isang makaranasang kapananampalataya ang magbigay ng mungkahi para mapasulong natin ang ating pagtuturo, magpasalamat at mapagpakumbabang tanggapin ang tulong na iyon. Kung gagawin natin ito, tiyak na susulong ang kalidad ng ating sagradong paglilingkod.</p>
</div>
</div>
</div>
</body>
</html>
