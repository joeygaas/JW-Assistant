<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="11_ES15-split29.xhtml#citationsource2">^ <strong>(1 Cor. 10:1-11)</strong></a> <span id="citation2"></span>Ngayon hindi ko nais na kayo ay maging walang-alam, mga kapatid, na ang ating mga ninuno ay napasailalim na lahat sa ulap at lahat ay tumawid sa dagat <strong><sup>2 </sup></strong>at lahat ay nabautismuhan kay Moises sa pamamagitan ng ulap at ng dagat; <strong><sup>3 </sup></strong>at lahat ay kumain ng iisang espirituwal na pagkain <strong><sup>4 </sup></strong>at lahat ay uminom ng iisang espirituwal na inumin. Sapagkat umiinom sila noon mula sa espirituwal na batong-limpak na sumusunod sa kanila, at ang batong-limpak na iyon ay nangangahulugang ang Kristo. <strong><sup>5 </sup></strong>Gayunpaman, sa karamihan sa kanila ay hindi nagpahayag ang Diyos ng kaniyang pagsang-ayon, sapagkat ibinuwal sila sa ilang. <strong><sup>6 </sup></strong>Ngayon ang mga bagay na ito ay naging mga halimbawa sa atin, upang huwag tayong maging mga taong nagnanasa ng nakapipinsalang mga bagay, gaya nga ng pagnanasa nila sa mga iyon. <strong><sup>7 </sup></strong>Ni maging mga mananamba sa idolo, gaya ng ginawa ng ilan sa kanila; gaya nga ng nasusulat: “Umupo ang bayan upang kumain at uminom, at tumindig sila upang magkasayahan.” <strong><sup>8 </sup></strong>Ni mamihasa man tayo sa pakikiapid, kung paanong ang ilan sa kanila ay nakiapid, upang mabuwal lamang, dalawampu’t tatlong libo sa kanila sa isang araw. <strong><sup>9 </sup></strong>Ni ilagay man natin sa pagsubok si Jehova, kung paanong inilagay siya sa pagsubok ng ilan sa kanila, upang malipol lamang sa pamamagitan ng mga serpiyente. <strong><sup>10 </sup></strong>Ni maging mga mapagbulong, kung paanong ang ilan sa kanila ay nagbulung-bulungan, upang malipol lamang sa pamamagitan ng tagapuksa. <strong><sup>11 </sup></strong>Ngayon ang mga bagay na ito ay nangyari sa kanila bilang mga halimbawa, at isinulat ang mga ito bilang babala sa atin na dinatnan ng mga wakas ng mga sistema ng mga bagay.</p><p></p></div>
</div>
<div class="groupExtPubRef">
<div class="extPubRef"><p><a href="11_ES15-split29.xhtml#pcitationsource1">^ <span id="pcitation1"></span><strong>***w13 10/15 p. 24-25 Mga Aral Mula sa Isang Panalanging Pinaghandaang Mabuti***</strong></a><br /><strong><sup>14 </sup></strong>Sa panalangin ng mga Levita, binanggit ang dalawang partikular na pagkakasala ng mga Israelita matapos silang mangako sa Bundok Sinai na tutuparin nila ang Kautusan ng Diyos. Dahil sa mga ito, nararapat lang na iwan sila ni Jehova para mamatay sa ilang. Gayunman, pinuri si Jehova sa panalangin: “Sa iyong saganang awa ay hindi mo sila iniwan sa ilang. . . . Sa loob ng apatnapung taon ay naglaan ka sa kanila ng pagkain . . . Hindi sila nagkulang ng anuman. Ang mismong mga kasuutan nila ay hindi naluma, at ang kanilang mga paa ay hindi namaga.” (Neh. 9:19, 21) Sa ngayon, inilalaan din ni Jehova ang lahat ng kailangan natin para makapaglingkod sa kaniya nang may katapatan. Huwag sana nating tularan ang libu-libong Israelita na namatay sa ilang dahil sa pagkamasuwayin at kawalan ng pananampalataya. Sa katunayan, “isinulat ang mga ito bilang babala sa atin na dinatnan ng mga wakas ng mga sistema ng mga bagay.”​—1 Cor. 10:1-11.</p><p><strong><sup>15 </sup></strong>Nakalulungkot, matapos manahin ng mga Israelita ang Lupang Pangako, tinularan nila ang pagsamba ng mga Canaanita, na nagsasangkot ng imoralidad at pagpatay. Kaya hinayaan ni Jehova na siilin ng katabing mga bansa ang kaniyang piling bayan. Nang magsisi sila, kinaawaan sila ni Jehova, pinatawad, at iniligtas sa kanilang mga kaaway. “Muli at muli” itong nangyari. <strong>(<em>Basahin ang Nehemias 9:26-28, 31</em>.) </strong>Sinabi ng mga Levita: “Ikaw ay mapagparaya sa kanila sa loob ng maraming taon at patuloy na nagpatotoo laban sa kanila ng iyong espiritu sa pamamagitan ng iyong mga propeta, at hindi sila nakinig. Nang dakong huli ay ibinigay mo sila sa kamay ng mga bayan ng mga lupain.”​—Neh. 9:30.</p>
</div>
</div>
</div>
</body>
</html>
