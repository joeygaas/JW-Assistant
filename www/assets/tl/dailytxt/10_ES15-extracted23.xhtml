<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split23.xhtml#pcitationsource1">^ <span id="pcitation1"></span><strong>***w13 5/15 p. 27-28 Ingatan ang Iyong Mana​—Gumawa ng Matalinong mga Pasiya***</strong></a><br /><strong><sup>7 </sup></strong>Noong 15 anyos na sina Esau at Jacob, namatay ang lolo nilang si Abraham, pero nanatiling buháy ang pangako ni Jehova kay Abraham. Nang maglaon, inulit ni Jehova kay Isaac ang pangakong iyon. Sinabi Niya na sa pamamagitan ng binhi ni Abraham, pagpapalain ng lahat ng bansa sa lupa ang kanilang sarili. <strong>(<em>Basahin ang Genesis 26:3-5.</em>) </strong>Isiniwalat ng pangakong iyon na ang Mesiyas​—ang tapat na “binhi” na tinutukoy sa Genesis 3:15​—ay magmumula sa angkan ni Abraham. Dahil si Esau ang panganay ni Isaac, siya ang may legal na karapatan sa pangakong iyon. Napakaganda ngang mana ang nakalaan para kay Esau! Pero pinahalagahan ba niya ito?</p><p><strong><sup>8 </sup></strong>Isang araw, pag-uwi ni Esau mula sa parang, nadatnan niyang “nagpapakulo si Jacob ng nilaga.” “Dalian mo, pakisuyo,” ang sabi ni Esau, “bigyan mo ako ng isang subo ng mapula​—ng mapulang iyan, sapagkat ako ay pagod!” Sinabi ni Jacob: “Ipagbili mo muna sa akin ang iyong karapatan sa pagkapanganay!” Ano ang isinagot ni Esau? Sinabi niya: “Ano ang pakinabang sa akin ng pagkapanganay?” Oo, mas pinili pa ni Esau ang mangkok ng nilaga kaysa sa kaniyang karapatan sa pagkapanganay! Para gawing legal ang pagbili niya sa pagkapanganay, iginiit ni Jacob: “Sumumpa ka muna sa akin!” At hindi naman nag-atubili si Esau. Pagkatapos nito, “binigyan ni Jacob si Esau ng tinapay at nilagang lentehas, at siya ay kumain at uminom. Pagkatapos ay tumindig siya at yumaon. Sa gayon ay hinamak ni Esau ang pagkapanganay.”​—Gen. 25:29-34.</p>
</div>
</div>
</div>
</body>
</html>
