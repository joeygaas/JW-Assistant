<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split23.xhtml#pcitationsource1">^ <span id="pcitation1"></span><strong>***w13 6/15 p. 20-21 Pahalagahan ang Pagiging Matapat at Mapagpatawad ni Jehova***</strong></a><br /><strong><sup>16 </sup></strong>Ang pagiging mapagpatawad ay hindi nangangahulugang kinukunsinti natin ang mga kasalanan ni hinahayaan man nating abusuhin ng iba ang ating kabaitan. Sa halip, nangangahulugan ito na hindi na tayo nagkikimkim ng sama ng loob. Pero para mapatawad tayo ng Diyos, kailangan din nating maging mapagpatawad sa iba. (Mat. 6:14, 15) Dahil sa empatiya, inaalaala ni Jehova na “tayo ay alabok.” (Awit 103:14) Kung gayon, hindi ba dapat din tayong magpakita ng empatiya at palampasin ang pagkukulang ng iba, anupat pinatatawad sila nang lubusan?​—Efe. 4:32; Col. 3:13.</p><p><strong><sup>17 </sup></strong>Siyempre pa, hindi laging madaling magpatawad. Kahit ang ilang pinahirang Kristiyano noong unang siglo ay nahirapang lutasin ang kanilang di-pagkakasundo. (Fil. 4:2) Paano kung may isang kapananampalataya na nakasakit sa atin? Isipin ang nangyari kay Job. Talagang nasaktan siya sa walang-basehang akusasyon ng mga “kaibigan” niyang sina Elipaz, Bildad, at Zopar. (Job 10:1; 19:2) Sa bandang huli, sinaway ni Jehova ang mga bulaang tagapag-akusang iyon at inutusan silang pumunta kay Job at magdala ng handog para sa kanilang mga kasalanan. (Job 42:7-9) Pero may ipinagawa rin si Jehova <em>kay Job. </em>Ano iyon? Inutusan niya si Job na ipanalangin ang mga nag-akusa sa kaniya. Sinunod ito ni Job, at pinagpala siya ni Jehova dahil sa kaniyang pagiging mapagpatawad. <strong>(<em>Basahin ang Job 42:10, 12, 16, 17</em>.) </strong>Ang aral? Ang taimtim na panalangin para sa mga nakasakit sa atin ay makatutulong upang mawala ang ating sama ng loob.</p>
</div>
</div>
</div>
</body>
</html>
