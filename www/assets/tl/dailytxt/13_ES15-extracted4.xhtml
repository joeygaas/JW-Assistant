<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split4.xhtml#pcitationsource1">^ <span id="pcitation1"></span><strong>***w13 6/15 p. 13-14 Pahalagahan ang Pagkabukas-Palad at Pagkamakatuwiran ni Jehova***</strong></a><br /><strong><sup>8 </sup></strong>Ang pinakadakilang kapahayagan ng pagkabukas-palad ni Jehova ay ang haing pantubos ng kaniyang Anak. Inilaan niya ito para sa lahat. Sinabi ni Jesus: “Gayon na lamang ang pag-ibig ng Diyos sa sanlibutan anupat ibinigay niya ang kaniyang bugtong na Anak, upang ang bawat isa na nananampalataya sa kaniya ay hindi mapuksa kundi magkaroon ng buhay na walang hanggan.” (Juan 3:16) Sa kontekstong ito, ang “sanlibutan” ay tumutukoy sa sangkatauhan. Oo, ang pinakadakilang kapahayagan ng pagkabukas-palad ni Jehova ay para sa lahat ng gustong tumanggap nito. Ang mga mananampalataya kay Jesus ay tatanggap ng saganang buhay​—buhay na walang hanggan! (Juan 10:10) Hindi ba’t napakatibay na patotoo iyan na bukas-palad si Jehova?</p><p><strong>TULARAN ANG PAGKABUKAS-PALAD NI JEHOVA</strong></p><p><strong><sup>9 </sup></strong>Paano natin matutularan ang pagkabukas-palad ni Jehova? Si Jehova ay “saganang naglalaan sa atin ng lahat ng mga bagay para sa <em>ating </em>kasiyahan.” Kaya tayo ay dapat na “handang mamahagi” sa iba, anupat nagdudulot ng kagalakan sa <em>kanila. </em>(1 Tim. 6:17-19) Natutuwa tayong gamitin ang ating mga tinatangkilik para magregalo sa mga mahal natin sa buhay at matulungan ang mga nangangailangan. <strong>(<em>Basahin ang Deuteronomio 15:7.</em>) </strong>Ano ang makatutulong sa atin na maging bukas-palad? Ganito ang ginagawa ng ilang Kristiyano: Sa tuwing tumatanggap sila ng regalo, humahanap sila ng pagkakataon na magbigay rin ng regalo sa iba. Isang pagpapala sa kongregasyong Kristiyano ang napakaraming kapatid na naglilinang ng espiritu ng pagkabukas-palad.</p>
</div>
</div>
</div>
</body>
</html>
