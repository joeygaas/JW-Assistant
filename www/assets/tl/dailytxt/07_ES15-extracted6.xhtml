<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="07_ES15-split6.xhtml#citationsource5">^ <strong>(Mat. 28:5-15)</strong></a> <span id="citation5"></span>Ngunit bilang sagot ay sinabi ng anghel sa mga babae: “Huwag kayong matakot, sapagkat alam kong hinahanap ninyo si Jesus na ibinayubay. <strong><sup>6 </sup></strong>Wala siya rito, sapagkat ibinangon siya, gaya ng kaniyang sinabi. Halikayo, tingnan ninyo ang dakong hinigan niya. <strong><sup>7 </sup></strong>At humayo kayong madali at sabihin ninyo sa kaniyang mga alagad na ibinangon siya mula sa mga patay, at, narito! siya ay nauuna na sa inyo sa Galilea; doon ninyo siya makikita. Narito! Nasabi ko na sa inyo.” <strong><sup>8 </sup></strong>Kaya, pagkaalis nang madali sa alaalang libingan, na may takot at malaking kagalakan, sila ay tumakbo upang mag-ulat sa kaniyang mga alagad. <strong><sup>9 </sup></strong>At, narito! sinalubong sila ni Jesus at sinabi: “Magandang araw!” Lumapit sila at hinawakan siya sa kaniyang mga paa at nangayupapa sa kaniya. <strong><sup>10 </sup></strong>Nang magkagayon ay sinabi ni Jesus sa kanila: “Huwag kayong matakot! Humayo kayo, iulat ninyo sa aking mga kapatid, upang makaparoon sila sa Galilea; at doon nila ako makikita.” <strong><sup>11 </sup></strong>Samantalang humahayo sila, narito! ang ilan sa mga bantay ay pumasok sa lunsod at iniulat sa mga punong saserdote ang lahat ng mga bagay na nangyari. <strong><sup>12 </sup></strong>At pagkatapos na ang mga ito ay magtipong kasama ng matatandang lalaki at magsanggunian, nagbigay sila ng hustong dami ng mga pirasong pilak sa mga kawal <strong><sup>13 </sup></strong>at nagsabi: “Sabihin ninyo, ‘Dumating ang kaniyang mga alagad noong gabi at ninakaw siya habang natutulog kami.’ <strong><sup>14 </sup></strong>At kung ito ay makarating sa pandinig ng gobernador, hihikayatin namin siya at aalisan namin kayo ng álalahanín.” <strong><sup>15 </sup></strong>Kaya kinuha nila ang mga pirasong pilak at ginawa ang gaya ng itinagubilin sa kanila; at ang pananalitang ito ay naipalaganap sa gitna ng mga Judio hanggang sa mismong araw na ito.</p><p></p></div>
</div>
<div class="groupExtPubRef">
<div class="extPubRef"><p><a href="07_ES15-split6.xhtml#pcitationsource1">^ <span id="pcitation1"></span><strong>***w14 2/15 p. 4 Ibunyi si Kristo, ang Maluwalhating Hari!***</strong></a><br /><strong><sup>5 </sup>Basahin ang Awit 45:2. </strong>Walang gaanong sinasabi ang Kasulatan tungkol sa hitsura ni Jesus. Bilang taong sakdal, tiyak na “makisig” siya. Pero ang natatangi niyang kakisigan ay dahil sa di-natitinag na katapatan niya kay Jehova. Bukod diyan, ipinangaral ni Jesus ang mensahe ng Kaharian sa paraang ‘kahali-halina.’ (Luc. 4:22; Juan 7:46) Kapag nangangaral, sinisikap ba natin siyang tularan sa paggamit ng mga salitang makaaantig sa puso ng iba?​—Col. 4:6.</p><p><strong><sup>6 </sup></strong>Dahil sa buong-pusong debosyon ni Jesus, pinagpala ni Jehova ang ministeryo niya sa lupa at ginantimpalaan siya pagkatapos niyang mamatay bilang hain. Isinulat ni apostol Pablo: “Nang masumpungan niya [ni Jesus] ang kaniyang sarili sa anyong tao, nagpakababa siya at naging masunurin hanggang sa kamatayan, oo, kamatayan sa pahirapang tulos. Sa mismong dahilan ding ito ay dinakila siya ng Diyos sa isang nakatataas na posisyon at may-kabaitang ibinigay sa kaniya ang pangalang nakahihigit sa lahat ng iba pang pangalan, upang sa pangalan ni Jesus ay lumuhod ang bawat tuhod niyaong mga nasa langit at niyaong mga nasa lupa at niyaong mga nasa ilalim ng lupa, at ang bawat dila ay hayagang kumilala na si Jesu-Kristo ay Panginoon sa ikaluluwalhati ng Diyos na Ama.” (Fil. 2:8-11) Pinagpala ni Jehova si Jesus “hanggang sa panahong walang takda” nang buhayin niya itong muli tungo sa imortal na buhay.​—Roma 6:9.</p>
</div>
</div>
</div>
</body>
</html>
