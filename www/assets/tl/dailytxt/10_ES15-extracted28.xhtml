<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split28.xhtml#pcitationsource1">^ <span id="pcitation1"></span><strong>***w13 12/15 p. 17-18 ‘Ito ay Magiging Pinakaalaala sa Inyo’***</strong></a><br /><strong><sup>4 </sup></strong>Mahabang panahon nang alipin ang mga Israelita sa Ehipto nang isugo ni Jehova si Moises at ang kaniyang kapatid, si Aaron, para sabihin kay Paraon na palayain ang Kaniyang bayan. Pero nagmatigas ang hambog na tagapamahala ng Ehipto, kaya nagpasapit si Jehova ng sunud-sunod na salot sa lupain. Sa ikasampung salot, pinatay ang mga panganay sa Ehipto, at napilitan si Paraon na palayain ang mga Israelita.​—Ex. 1:11; 3:9, 10; 5:1, 2; 11:1, 5.</p><p><strong><sup>5 </sup></strong>Pero ano ang kinailangang gawin ng mga Israelita bago sila pinalaya? Tagsibol noon ng 1513 B.C.E., sa buwan ng Abib, na tinawag na Nisan nang maglaon. Sinabi ng Diyos na sa ikasampung araw ng buwang iyon, ang mga Israelita ay kailangan nang maghanda para sa magaganap sa Nisan 14. Ang araw ng mga Hebreo ay nagsisimula at nagtatapos sa paglubog ng araw, kaya ang Nisan 14 ay nagsimula pagkalubog ng araw. Pagsapit ng Nisan 14, ang bawat sambahayan ay magpapatay ng isang lalaking tupa (o kambing) at iwiwisik nila ang dugo nito sa mga poste at biga ng pinto ng bahay. (Ex. 12:3-7, 22, 23) Ang mga pamilya ay kakain ng inihaw na kordero, tinapay na walang lebadura, at mga yerba. Daraan sa lupain ang anghel ng Diyos at papatayin niya ang mga panganay sa Ehipto, pero ang masunuring mga Israelita ay poprotektahan at pagkatapos ay palalayain.​—Ex. 12:8-13, 29-32.</p>
</div>
</div>
</div>
</body>
</html>
