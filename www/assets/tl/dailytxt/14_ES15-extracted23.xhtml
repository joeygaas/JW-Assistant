<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="14_ES15-split23.xhtml#citationsource3">^ <strong>(1 Tim. 5:3-16)</strong></a> <span id="citation3"></span>Parangalan mo ang mga babaing balo na talagang mga balo. <strong><sup>4 </sup></strong>Ngunit kung ang sinumang babaing balo ay may mga anak o mga apo, matuto muna ang mga ito na magsagawa ng makadiyos na debosyon sa kanilang sariling sambahayan at patuloy na magbayad ng kaukulang kagantihan sa kanilang mga magulang at mga lolo’t lola, sapagkat ito ay kaayaaya sa paningin ng Diyos. <strong><sup>5 </sup></strong>Ngayon ang babae na talagang balo at naiwang naghihikahos ay naglalagak ng kaniyang pag-asa sa Diyos at nagpapatuloy sa mga pagsusumamo at mga panalangin gabi at araw. <strong><sup>6 </sup></strong>Ngunit ang isa na nagpapakasasa sa pagpapalugod sa laman ay patay bagaman siya ay buháy. <strong><sup>7 </sup></strong>Kaya patuloy mong ibigay ang mga utos na ito, upang sila ay hindi mapulaan. <strong><sup>8 </sup></strong>Kung ang sinuman nga ay hindi naglalaan para roon sa mga sariling kaniya, at lalo na para roon sa mga miyembro ng kaniyang sambahayan, itinatwa na niya ang pananampalataya at lalong masama kaysa sa taong walang pananampalataya. <strong><sup>9 </sup></strong>Ilagay sa talaan ang babaing balo na hindi bababà sa animnapung taóng gulang, asawa ng isang lalaki, <strong><sup>10 </sup></strong>na pinatototohanan dahil sa maiinam na gawa, kung nagpalaki siya ng mga anak, kung nag-asikaso siya ng ibang tao, kung naghugas siya ng mga paa ng mga banal, kung pinaginhawa niya yaong mga nasa kapighatian, kung masikap siyang sumunod sa bawat mabuting gawa. <strong><sup>11 </sup></strong>Sa kabilang dako, tanggihan mo ang mga nakababatang babaing balo, sapagkat kapag ang kanilang seksuwal na mga simbuyo ay lumagay sa pagitan nila at ng Kristo, nais nilang mag-asawa, <strong><sup>12 </sup></strong>na nagkakaroon ng hatol sapagkat winalang-halaga nila ang kanilang unang kapahayagan ng pananampalataya. <strong><sup>13 </sup></strong>Kasabay nito ay natututo rin sila na maging walang pinagkakaabalahan, nagpapalipat-lipat sa mga bahay; oo, hindi lamang walang pinagkakaabalahan, kundi mga tsismosa rin naman at mga mapanghimasok sa buhay-buhay ng ibang tao, na nagsasalita ng mga bagay na hindi dapat. <strong><sup>14 </sup></strong>Kaya nga nais kong ang mga nakababatang babaing balo ay mag-asawa, magsipag-anak, mamahala ng isang sambahayan, huwag magbigay ng pangganyak sa sumasalansang upang manlait. <strong><sup>15 </sup></strong>Sa katunayan, ang ilan ay bumaling na sa pagsunod kay Satanas. <strong><sup>16 </sup></strong>Kung ang sinumang nananampalatayang babae ay may mga babaing balo, paginhawahin niya sila, at huwag pabigatan ang kongregasyon. Sa gayon ay mapagiginhawa nito yaong talagang mga balo.</p><p></p></div>
</div>
<div class="groupExtPubRef">
<div class="extPubRef"><p><a href="14_ES15-split23.xhtml#pcitationsource1">^ <span id="pcitation1"></span><strong>***w14 3/15 p. 22-23 Parangalan ang mga May-edad Na***</strong></a><br /><strong><sup>13 </sup></strong>Hindi lahat ay makakatulong sa mga nasa buong-panahong paglilingkod sa paraang gaya ng nabanggit na. Pero makikita sa sitwasyon noong unang siglo na ang mga kongregasyon ay dapat tumulong sa pangangalaga sa tapat na mga kapatid na may-edad na. Tungkol sa kongregasyon sa Jerusalem, sinabi ng Bibliya na “walang isa man sa kanila ang nangangailangan.” Hindi ito nangangahulugang mayaman silang lahat. Maliwanag na dukha ang ilan sa kanila, pero may ‘ginawang pamamahagi sa bawat isa ayon sa kaniyang pangangailangan.’ (Gawa 4:34, 35) Nang maglaon, isang sitwasyon ang bumangon. Iniulat na may “mga babaing balo [na] napapabayaan sa araw-araw na pamamahagi” ng pagkain. Kaya iniutos ng mga apostol ang pag-aatas ng mga kuwalipikadong lalaki, na gumawa naman ng mga kaayusan para matiyak na napaglalaanan nang sapat at pantay-pantay ang mga babaing balo. (Gawa 6:1-5) Totoo, ang araw-araw na pamamahagi ay pansamantalang kaayusan lang para mapaglaanan ang mga indibiduwal na naging Kristiyano noong Pentecostes 33 C.E. at nanatili nang ilang panahon sa Jerusalem para mapatibay sa espirituwal. Gayunman, ipinakikita ng ginawa ng mga apostol na makakatulong ang kongregasyon sa mga kapatid na nangangailangan.</p><p><strong><sup>14 </sup></strong>Gaya ng binanggit na, binigyan ni Pablo si Timoteo ng mga tagubilin para malaman kung sino sa mga Kristiyanong babaing balo ang kuwalipikadong tumanggap ng tulong mula sa kongregasyon. (1 Tim. 5:3-16) Kinilala rin ng kinasihang manunulat ng Bibliya na si Santiago ang obligasyon ng mga Kristiyano na alagaan ang mga ulila, mga babaing balo, at ang iba pang nangangailangan. (Sant. 1:27; 2:15-17) Sinabi rin ni apostol Juan: “Ang sinuman na may panustos-buhay ng sanlibutang ito at nakikitang nangangailangan ang kaniyang kapatid at gayunma’y pinagsasarhan siya ng pinto ng kaniyang magiliw na pagkamahabagin, sa anong paraan nananatili sa kaniya ang pag-ibig sa Diyos?” (1 Juan 3:17) Kung ang indibiduwal na mga Kristiyano ay may pananagutang maglaan sa mga nangangailangan, hindi ba’t makatuwirang isipin na may gayon ding pananagutan ang kongregasyon?</p>
</div>
</div>
</div>
</body>
</html>
