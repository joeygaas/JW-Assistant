<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Marso</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="06_ES15-split23.xhtml#pcitationsource1">^ <span id="pcitation1"></span><strong>***w13 12/15 p. 7-8 Huwag “Matinag Mula sa Inyong Katinuan”!***</strong></a><br /><strong><sup>5 </sup></strong>Di-nagtagal matapos ipadala ni Pablo ang kaniyang unang liham sa mga taga-Tesalonica, nagpadala siya ng ikalawang liham. Itinawag-pansin niya ang tungkol sa magaganap na kapighatian kapag inilapat na ng Panginoong Jesus ang hatol ni Jehova “doon sa mga hindi nakakakilala sa Diyos at doon sa mga hindi sumusunod sa mabuting balita.” (2 Tes. 1:6-8) Sa kabanata 2 ng liham na iyon, isinulat ni Pablo na ang ilan sa kongregasyon ay ‘nabagabag’ tungkol sa araw ni Jehova anupat inakala nilang napakalapit na nito. <strong>(<em>Basahin ang 2 Tesalonica 2:1, 2.</em>) </strong>Limitado pa lang ang alam ng mga Kristiyanong iyon tungkol sa katuparan ng layunin ni Jehova, gaya nga ng inamin ni Pablo tungkol sa mga hula: “Mayroon tayong bahagyang kaalaman at nanghuhula tayo nang bahagya; ngunit kapag yaong ganap ay dumating, yaong bahagya ay aalisin.” (1 Cor. 13:9, 10) Pero makapananatiling tapat ang mga Kristiyanong iyon kung makikinig sila sa mga kinasihang babala na isinulat ni Pablo, ni apostol Pedro, at ng iba pang tapat na pinahirang kapatid noong panahong iyon.</p><p><strong><sup>6 </sup></strong>Para ituwid ang kanilang kaisipan, si Pablo ay kinasihan ng Diyos para ipaliwanag na <em>bago </em>ang araw ni Jehova, magkakaroon ng malaking apostasya at lilitaw “ang taong tampalasan.” Pagkatapos, sa takdang panahon ng Diyos, “papawiin” ng Panginoong Jesus ang lahat ng nagpalinlang. Tinukoy ng apostol ang dahilan kung bakit sila hahatulan​—“hindi nila tinanggap ang pag-ibig sa katotohanan.” (2 Tes. 2:3, 8-10) Kaya makabubuting itanong natin sa sarili: ‘Gaano kalalim ang pag-ibig ko sa katotohanan? Umaalinsabay ba ako sa kasalukuyan nating pagkaunawa sa mga turo ng Bibliya na ipinaliliwanag sa magasing ito at sa iba pang salig-Bibliyang publikasyon para sa bayan ng Diyos sa buong daigdig?’</p>
</div>
</div>
</div>
</body>
</html>
