<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split21.xhtml#pcitationsource1">^ <span id="pcitation1"></span><strong>***w13 5/15 p. 15 Patibayin ang Inyong Pagsasama sa Pamamagitan ng Mabuting Pag-uusap***</strong></a><br /><strong><sup>4 </sup></strong>“Siya na nagpapakita ng kaunawaan sa isang bagay ay makasusumpong ng mabuti,” ang sabi ng Kawikaan 16:20. Talagang totoo iyan pagdating sa pag-aasawa at buhay pampamilya. <strong>(<em>Basahin ang Kawikaan 24:3.</em>) </strong>Nagmumula sa Salita ng Diyos ang kaunawaan at karunungan. Sinasabi ng Genesis 2:18 na ginawa ng Diyos ang babae bilang kapupunan ng lalaki. Ibig sabihin, nilalang ang lalaki at babae na magkaiba para kumpletuhin nila ang isa’t isa. Kaya naman, magkaiba ang kanilang paraan ng pakikipag-usap. Kadalasan, mas gustong pag-usapan ng mga babae ang tungkol sa kanilang damdamin, mga tao, at mga ugnayan. Ang maibigin at tapat na pakikipag-usap ay nagpapadama sa kanila na sila ay minamahal. Kabaligtaran naman nito ang mga lalaki, na mas gustong pag-usapan ang tungkol sa mga gawain, problema, at solusyon. At gusto nilang madama na sila ay iginagalang.</p><p><strong><sup>5 </sup></strong>“Mas gustong lutasin agad ng asawa ko ang mga problema kaysa sa makinig sa akin,” ang sabi ng isang sister sa Britanya. “Nakakainis, kasi ang gusto ko lang naman talaga ay ‘tsaa at simpatiya.’” Sumulat ang isang asawang lalaki: “Noong bagong kasal kami ng misis ko, may tendensiya akong hanapan agad ng solusyon ang anumang problema niya. Pero di-nagtagal, nakita ko na gusto lang niyang may makinig sa kaniya.” (Kaw. 18:13; Sant. 1:19) Inaalam ng asawang lalaking may kaunawaan ang damdamin ng kaniyang kabiyak at pinakikitunguhan siya sa paraang madarama niya na minamahal siya. Tinitiyak din niya sa kaniyang asawa na mahalaga sa kaniya ang iniisip at nadarama nito. (1 Ped. 3:7) Samantala, sisikapin naman ng asawang babae na maunawaan ang pangmalas ng kaniyang mister. Kapag ginagawa ng mag-asawa ang inaasahan sa kanila ng Diyos, magiging maganda ang kanilang pagsasama at magkatuwang sila sa paggawa ng matatalinong pasiya.</p>
</div>
</div>
</div>
</body>
</html>
