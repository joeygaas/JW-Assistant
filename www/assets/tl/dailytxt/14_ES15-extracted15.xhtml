<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split15.xhtml#pcitationsource1">^ <span id="pcitation1"></span><strong>***w13 11/15 p. 22 Maging Masunurin sa mga Pastol ni Jehova***</strong></a><br /><strong><sup>4 </sup></strong>Inatasan ni Jehova si Jesus na maging Ulo ng kongregasyong Kristiyano. (Efe. 1:22, 23) Bilang “mabuting pastol,” makikita kay Jesus kung ano ang mga layunin at katangian ng kaniyang Ama. ‘Ibinigay ni Jesus ang kaniyang kaluluwa alang-alang sa mga tupa.’ (Juan 10:11, 15) Talagang malaking pagpapala sa mga tao ang haing pantubos ni Kristo! (Mat. 20:28) Oo, layunin ni Jehova na “ang bawat isa na nananampalataya [kay Jesus] ay hindi mapuksa kundi magkaroon ng buhay na walang hanggan”!​—Juan 3:16.</p><p><strong><sup>5 </sup></strong>Paano tumutugon ang mga tupa sa pangunguna ng Mabuting Pastol, si Jesu-Kristo? Sinabi ni Jesus: “Ang aking mga tupa ay nakikinig sa aking tinig, at kilala ko sila, at sumusunod sila sa akin.” (Juan 10:27) Ang pakikinig sa tinig ng Mabuting Pastol ay nangangahulugan ng pagsunod sa kaniyang patnubay sa lahat ng bagay. Kasama rito ang pakikipagtulungan sa mga katulong na pastol na inatasan niya. Sinabi ni Jesus na ipagpapatuloy ng kaniyang mga apostol at mga alagad ang gawaing sinimulan niya. ‘Tuturuan’ nila at ‘pakakainin ang maliliit na tupa ni Jesus.’ (Mat. 28:20; <strong><em>basahin ang Juan 21:15-17.</em>) </strong>Habang lumalaganap ang mabuting balita at dumarami ang mga alagad, isinaayos ni Jesus na pastulan ng mga may-gulang na Kristiyano ang mga kongregasyon.​—Efe. 4:11, 12.</p>
</div>
</div>
</div>
</body>
</html>
