<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split26.xhtml#pcitationsource1">^ <span id="pcitation1"></span><strong>***w14 1/15 p. 29-30 “Dumating Nawa ang Iyong Kaharian”​—Pero Kailan?***</strong></a><br /><strong><sup>8 </sup></strong>May ikalawang dahilan kung bakit alam natin na malapit nang mamahala ang Kaharian ng Diyos sa lupa: Patuloy na lumalala ang kasamaan sa lipunan ng tao. Sa loob ng halos sandaang taon, nakikita na nating natutupad ang hula sa 2 Timoteo 3:1-5. Ang mga pag-uugaling inilalarawan dito ay laganap saanmang sulok ng daigdig. Napapansin mo rin ba iyan? Talakayin natin ang ilang halimbawa.​—<strong>Basahin ang 2 Timoteo 3:1, 13.</strong></p><p><strong><sup>9 </sup></strong>Paghambingin natin ang mga itinuturing na di-katanggap-tanggap noong dekada ’40 o ‘50 at ang mga nangyayari ngayon sa lugar ng trabaho at sa larangan ng entertainment, sports, at fashion. Karaniwan na lang ngayon ang matinding karahasan at imoralidad. Ipinagmamalaki ng mga tao ang kanilang pagiging marahas, malaswa, o walang awa. Ang mga panoorin sa telebisyon na masama sa pananaw ng marami noong dekada ’50 ay itinuturing na ngayong angkop para sa buong pamilya. Napapansin din ng marami na ang mga homoseksuwal ay may malaking impluwensiya sa larangan ng entertainment at fashion; ipinagmamalaki pa nga nila ang kanilang paraan ng pamumuhay. Mabuti na lang at alam natin ang pangmalas ng Diyos sa mga bagay na ito.​—<strong>Basahin ang Judas 14, 15.</strong></p><p><strong><sup>10 </sup></strong>Paghambingin din ang itinuturing na pagrerebelde ng mga kabataan noong dekada ’50 at ang mga nangyayari ngayon. Noon, nag-aalala na ang mga magulang​—at tama naman​—kapag ang mga anak nila ay naninigarilyo, umiinom ng alak, o nagsasayaw nang di-angkop. Ngayon, pangkaraniwan na lang ang nakapangingilabot na mga balita: Pinagbabaril ng isang 15-anyos na estudyante ang kaniyang mga kaklase; 2 ang namatay at 13 ang sugatán. Brutal na pinatay ng isang grupo ng lasing na mga tin-edyer ang isang siyam-na-taóng-gulang na batang babae at binugbog ang kaniyang tatay at pinsan. Sa isang lupain sa Asia, sinasabing sa loob ng sampung taon, kalahati ng bilang ng mga krimen ay kagagawan ng mga kabataan. Kaya sino ang magsasabing hindi lumalala ang mga kalagayan ngayon?</p>
</div>
</div>
</div>
</body>
</html>
