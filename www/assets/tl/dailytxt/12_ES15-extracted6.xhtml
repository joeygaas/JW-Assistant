<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split6.xhtml#pcitationsource1">^ <span id="pcitation1"></span><strong>***w14 2/15 p. 6-7 Ibunyi si Kristo, ang Maluwalhating Hari!***</strong></a><br /><strong><sup>15 </sup></strong>Ang pagdating ng Hari “taglay ang kapangyarihan at dakilang kaluwalhatian” para maglapat ng hatol ay binabanggit sa aklat ng Apocalipsis: “Nakita kong bukás ang langit, at, narito! isang kabayong puti. At ang nakaupo roon ay tinatawag na Tapat at Totoo, at siya ay humahatol at nakikipagdigma ayon sa katuwiran. Gayundin, ang mga hukbo na nasa langit ay sumusunod sa kaniya na nakasakay sa mga kabayong puti, at nadaramtan sila ng mapuputi, malilinis, maiinam na lino. At mula sa kaniyang bibig ay lumalabas ang isang mahabang tabak na matalas, upang kaniyang saktan ang mga bansa sa pamamagitan nito, at papastulan niya sila ng isang tungkod na bakal. Niyuyurakan din niya ang pisaan ng ubas ng galit ng poot ng Diyos na Makapangyarihan-sa-lahat.”​—Apoc. 19:11, 14, 15.</p><p><strong><sup>16 </sup></strong>Sinu-sino ang kabilang sa makalangit na “mga hukbo” na susunod kay Kristo sa labanan? Nang unang ibigkis ni Jesus ang kaniyang tabak para palayasin si Satanas at ang mga demonyo mula sa langit, kasama niya ang “kaniyang mga anghel.” (Apoc. 12:7-9) Makatuwirang isipin na sa digmaan ng Armagedon, kasama sa mga hukbo ni Kristo ang banal na mga anghel. May iba pa bang kabilang sa kaniyang hukbo? Ipinangako ni Jesus sa kaniyang pinahirang mga kapatid: “Sa kaniya na nananaig at tumutupad sa aking mga gawa hanggang sa wakas ay ibibigay ko ang awtoridad sa mga bansa, at magpapastol siya sa mga tao sa pamamagitan ng isang tungkod na bakal anupat magkakadurug-durog sila na tulad ng mga sisidlang luwad, gaya naman ng tinanggap ko mula sa aking Ama.” (Apoc. 2:26, 27) Kaya kabilang din sa makalangit na mga hukbo ni Kristo ang kaniyang pinahirang mga kapatid, na tumanggap na sa panahong iyon ng kanilang gantimpala sa langit. Kasama niya ang mga ito kapag gumawa siya ng “mga kakila-kilabot na bagay” habang pinapastulan ng tungkod na bakal ang mga bansa.</p>
</div>
</div>
</div>
</body>
</html>
