<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="04_ES15-split19.xhtml#pcitationsource1">^ <span id="pcitation1"></span><strong>***w14 1/15 p. 7-8 Sambahin si Jehova, ang Haring Walang Hanggan***</strong></a><br />SI Haring Sobhuza II ng Swaziland ay namahala nang halos 61 taon. Kahanga-hangang rekord iyan para sa isang monarka sa ating panahon. Pero may isang hari na ang pamamahala ay di-hamak na mas mahaba kaysa riyan. Sa katunayan, tinukoy siya ng Bibliya bilang “Haring walang hanggan.” (1 Tim. 1:17) Ipinakilala ng salmista ang Soberanong iyon sa pagsasabi: “Si Jehova ang Hari hanggang sa panahong walang takda, magpakailan-kailanman.”​—Awit 10:16.</p><p><strong><sup>2 </sup></strong>Dahil ang pamamahala ng Diyos ay walang hanggan, ibang-iba ito sa pamamahala ng tao. Pero ang paraan ng pamamahala ni Jehova ang nag-uudyok sa atin na maging malapít sa kaniya. Isang hari na namahala sa sinaunang Israel sa loob ng 40 taon ang pumuri sa Diyos: “Si Jehova ay maawain at magandang-loob, mabagal sa pagkagalit at sagana sa maibiging-kabaitan. Itinatag ni Jehova nang matibay ang kaniyang trono sa mismong langit; at ang kaniyang paghahari ay nagpupuno sa lahat.” (Awit 103:8, 19) Si Jehova ay hindi lang ating Hari; siya rin ay ating Ama​—ang mapagmahal nating Ama sa langit. Kaya dalawang tanong ang bumabangon: Paano kumikilos si Jehova bilang Ama? Paano siya kumikilos bilang Hari mula nang maganap ang paghihimagsik sa Eden? Ang sagot sa mga iyan ay mag-uudyok sa atin na maging mas malapít kay Jehova at sumamba sa kaniya nang buong puso.</p>
</div>
</div>
</div>
</body>
</html>
