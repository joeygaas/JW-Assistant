<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="08_ES15-split16.xhtml#citationsource4">^ <strong>(Eze. 1:4-14)</strong></a> <span id="citation4"></span>At nagsimula akong makakita, at, narito! may isang maunos na hangin na dumarating mula sa hilaga, isang malaking kaulapan at nagliliyab na apoy, at ito ay may ningning sa buong palibot, at mula sa gitna nito ay may gaya ng hitsura ng elektrum, mula sa gitna ng apoy. <strong><sup>5 </sup></strong>At mula sa gitna nito ay naroon ang wangis ng apat na nilalang na buháy, at ganito ang kanilang hitsura: sila ay kawangis ng makalupang tao. <strong><sup>6 </sup></strong>At ang bawat isa ay may apat na mukha, at ang bawat isa sa kanila ay may apat na pakpak. <strong><sup>7 </sup></strong>At ang kanilang mga paa ay mga paang tuwid, at ang talampakan ng kanilang mga paa ay parang talampakan ng paa ng guya; at ang mga iyon ay kumikislap na gaya ng kisap ng pinakinang na tanso. <strong><sup>8 </sup></strong>At may mga kamay ng tao sa ilalim ng kanilang mga pakpak sa kanilang apat na tagiliran, at silang apat ay may mga mukha nila at mga pakpak nila. <strong><sup>9 </sup></strong>Ang kanilang mga pakpak ay nagkakadaiti sa isa’t isa. Hindi sila bumabaling kapag yumayaon sila; yumayaon sila na bawat isa ay deretso sa unahan. <strong><sup>10 </sup></strong>At kung tungkol sa wangis ng kanilang mga mukha, silang apat ay may mukha ng tao at may mukha ng leon sa kanan, at silang apat ay may mukha ng toro sa kaliwa; silang apat din ay may mukha ng agila. <strong><sup>11 </sup></strong>Ganiyan ang kanilang mga mukha. At ang kanilang mga pakpak ay nakaunat na paitaas. Ang bawat isa ay may dalawa na nagkakadaiti sa isa’t isa, at dalawa ang tumatakip sa kanilang mga katawan. <strong><sup>12 </sup></strong>At yumayaon sila na bawat isa ay deretso sa unahan. Saanman naising yumaon ng espiritu ay doon sila yumayaon. Hindi sila bumabaling habang yumayaon sila. <strong><sup>13 </sup></strong>At kung tungkol sa wangis ng mga nilalang na buháy, ang kanilang anyo ay gaya ng nagniningas na mga baga ng apoy. Isang bagay na gaya ng anyo ng mga sulo ang nagpaparoo’t parito sa pagitan ng mga nilalang na buháy, at ang apoy ay maningning, at mula sa apoy ay may kidlat na lumalabas. <strong><sup>14 </sup></strong>At ang mga nilalang na buháy naman ay humahayo at bumabalik na gaya ng pagkislap ng kidlat.</p><p></p></div>
<div class="extScrpCite"><p><a href="08_ES15-split16.xhtml#citationsource7">^ <strong>(Apoc. 4:1-11)</strong></a> <span id="citation7"></span>Pagkatapos ng mga bagay na ito ay nakita ko, at, narito! isang bukás na pinto sa langit, at ang unang tinig na aking narinig ay gaya ng sa trumpeta, na nagsasalita sa akin, na nagsasabi: “Umakyat ka rito, at ipakikita ko sa iyo ang mga bagay na dapat maganap.” <strong><sup>2 </sup></strong>Pagkatapos ng mga bagay na ito ay kaagad akong napasakapangyarihan ng espiritu: at, narito! isang trono ang nasa kinalalagyan nito sa langit, at may isang nakaupo sa trono. <strong><sup>3 </sup></strong>At ang nakaupo, sa kaanyuan, ay tulad ng batong jaspe at ng mahalagang kulay-pulang bato, at sa palibot ng trono ay may isang bahagharing tulad ng esmeralda ang kaanyuan. <strong><sup>4 </sup></strong>At sa palibot ng trono ay may dalawampu’t apat na trono, at sa mga tronong ito ay nakita kong nakaupo ang dalawampu’t apat na matatanda na nadaramtan ng mapuputing panlabas na kasuutan, at sa kanilang mga ulo ay may mga ginintuang korona. <strong><sup>5 </sup></strong>At mula sa trono ay may lumalabas na mga kidlat at mga tinig at mga kulog; at may pitong lampara ng apoy na nagniningas sa harap ng trono, at ang mga ito ay nangangahulugang pitong espiritu ng Diyos. <strong><sup>6 </sup></strong>At sa harap ng trono ay may gaya ng isang malasalaming dagat na tulad ng kristal. At sa gitna ng trono at sa palibot ng trono ay may apat na nilalang na buháy na punô ng mga mata sa harap at sa likuran. <strong><sup>7 </sup></strong>At ang unang nilalang na buháy ay tulad ng leon, at ang ikalawang nilalang na buháy ay tulad ng guyang toro, at ang ikatlong nilalang na buháy ay may mukhang tulad ng sa tao, at ang ikaapat na nilalang na buháy ay tulad ng lumilipad na agila. <strong><sup>8 </sup></strong>At kung tungkol sa apat na nilalang na buháy, ang bawat isa sa kanila ay may tig-aanim na pakpak; sa palibot at sa ilalim ay punô sila ng mga mata. At wala silang pahinga araw at gabi habang kanilang sinasabi: “Banal, banal, banal ang Diyos na Jehova, ang Makapangyarihan-sa-lahat, ang nakaraan at ang ngayon at ang darating.” <strong><sup>9 </sup></strong>At kailanma’t ang mga nilalang na buháy ay naghahandog ng kaluwalhatian at karangalan at pasasalamat sa Isa na nakaupo sa trono, ang Isa na nabubuhay magpakailan-kailanman, <strong><sup>10 </sup></strong>ang dalawampu’t apat na matatanda ay sumusubsob sa harap ng Isa na nakaupo sa trono at sumasamba sa Isa na nabubuhay magpakailan-kailanman, at inihahagis nila ang kanilang mga korona sa harap ng trono, na sinasabi: <strong><sup>11 </sup></strong>“Ikaw ang karapat-dapat, Jehova, na Diyos nga namin, na tumanggap ng kaluwalhatian at ng karangalan at ng kapangyarihan, sapagkat nilalang mo ang lahat ng bagay, at dahil sa iyong kalooban ay umiral sila at nalalang.”</p><p></p></div>
</div>
<div class="groupExtPubRef">
<div class="extPubRef"><p><a href="08_ES15-split16.xhtml#pcitationsource1">^ <span id="pcitation1"></span><strong>***w13 4/15 p. 23-24 ‘Tiyakin Ninyo ang mga Bagay na Higit na Mahalaga’***</strong></a><br /><strong><sup>5 </sup></strong>Maraming bagay na hindi ipinasulat si Jehova sa kaniyang Salita. Halimbawa, hindi siya nagbigay ng mga detalye tungkol sa ating utak at uniberso, kahit na kamangha-mangha sana ang mga impormasyong iyon. Sa halip, ang inilaan ni Jehova ay impormasyong tutulong sa atin na maunawaan ang kaniyang layunin at kung paano mamumuhay kaayon nito. (2 Tim. 3:16, 17) Kaya naman kawili-wiling masulyapan ang di-nakikitang bahagi ng organisasyon ni Jehova na inilalarawan sa Bibliya! Kapana-panabik na mabasa ang impormasyong ito sa mga aklat ng Bibliya na Isaias, Ezekiel, Daniel, at Apocalipsis. (Isa. 6:1-4; Ezek. 1:4-14, 22-24; Dan. 7:9-14; Apoc. 4:1-11) Para bang hinawi ni Jehova ang mga ulap at ipinasilip sa atin ang kalangitan. Bakit niya ginawa iyan?</p><p><strong><sup>6 </sup></strong>Gusto ni Jehova na lagi nating tandaan na bahagi tayo ng kaniyang pansansinukob na organisasyon. Napakaraming ginagawa ng di-nakikitang bahagi ng organisasyon ni Jehova para isakatuparan ang kaniyang kalooban. Halimbawa, nakita ito ni Ezekiel bilang isang malaking karo sa langit. Napakabilis nito at agad na nakapagbabago ng direksiyon. (Ezek. 1:15-21) Malayo ang nararating nito sa bawat pag-ikot ng mga gulong. Sa pangitain, nasulyapan din ni Ezekiel ang Sakay ng karo. Sinabi niya: “Mayroon akong nakitang tulad ng kisap ng elektrum, gaya ng anyo ng apoy sa buong palibot . . . Iyon ang anyo ng wangis ng kaluwalhatian ni Jehova.” (Ezek. 1:25-28) Talagang kamangha-mangha ang pangitain ni Ezekiel! Nakita niyang lubusang kontrolado ni Jehova ang Kaniyang organisasyon, anupat minamaniobra ang bawat kilos nito sa pamamagitan ng kaniyang banal na espiritu. Angkop ngang paglalarawan kung paano kumikilos ang makalangit na bahagi ng organisasyon ni Jehova!</p>
</div>
</div>
</div>
</body>
</html>
