<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="04_ES15-split16.xhtml#pcitationsource1">^ <span id="pcitation1"></span><strong>***w13 6/15 p. 15-16 Pahalagahan ang Pagkabukas-Palad at Pagkamakatuwiran ni Jehova***</strong></a><br /><strong><sup>16 </sup></strong>Isipin mong isa kang mahirap na Israelita. Pumunta ka sa tabernakulo dala-dala ang iyong kaunting harina bilang handog. Nakita mo roon ang mayayamang Israelita na dala-dala ang kanilang handog na mga hayop. Baka mahiya ka dahil napakaliit ng halaga ng iyong harina. Pero naalaala mong mahalaga kay Jehova ang iyong handog. Bakit? Ang hinihiling ni Jehova ay mataas na uri ng harina. Kaya para bang sinasabi niya sa mahihirap na Israelita: ‘Alam kong hindi ninyo kayang maghandog tulad ng sa iba, pero alam ko ring ang pinakamainam ang ibinibigay ninyo sa akin.’ Oo, nagpapakita si Jehova ng pagkamakatuwiran sa pagsasaalang-alang sa limitasyon at kalagayan ng kaniyang mga lingkod.​—Awit 103:14.</p>
</div>
<div class="extPubRef"><p><a href="04_ES15-split16.xhtml#pcitationsource2">^ <span id="pcitation2"></span><strong>***w13 6/15 p. 16 Pahalagahan ang Pagkabukas-Palad at Pagkamakatuwiran ni Jehova***</strong></a><br /><strong><sup>18 </sup></strong>Paano natin matutularan ang pagkamakatuwiran ni Jehova? Balikan natin ang naging pakikitungo ni Jehova kay Lot. Bagaman may awtoridad si Jehova, pinakinggan niya si Lot habang nagsasabi ng nadarama nito. Pinagbigyan din ng Diyos ang kahilingan ni Lot. Kung isa kang magulang, matutularan mo ba si Jehova? Puwede mo bang pakinggan ang kahilingan ng iyong mga anak at, kung posible, pagbigyan ang mga iyon? Kasuwato nito, binanggit ng <em>Ang Bantayan, </em>isyu ng Setyembre 1, 2007, na maaaring isama ng mga magulang ang kanilang mga anak kapag nag-uusap para magtakda ng mga tuntunin sa bahay. Halimbawa, gusto ng mga magulang na magtakda ng oras ng pag-uwi ng kanilang mga anak sa bahay, at karapatan naman nila iyon. Pero makabubuti kung pakikinggan din ng mga magulang kung ano naman ang masasabi ng kanilang mga anak tungkol sa itinakdang oras. Sa ilang kalagayan, maaaring baguhin ng mga magulang ang nakatakdang oras hangga’t hindi ito salungat sa mga simulain ng Bibliya. Kapag isinasaalang-alang ng mga magulang ang opinyon ng kanilang mga anak sa pagtatakda ng mga tuntunin sa bahay, mas mauunawaan ng mga anak ang mga tuntuning ito at mas susundin nila ang mga ito.</p><p><strong><sup>19 </sup></strong>Sinisikap ng mga elder sa kongregasyon na tularan ang pagkamakatuwiran ni Jehova sa pamamagitan ng pagsasaalang-alang sa kalagayan ng mga kapatid. Tandaan na pinahalagahan ni Jehova kahit ang mga handog ng mahihirap na Israelita. Sa katulad na paraan, napakalimitado ng nagagawa sa ministeryo ng ilang kapatid, malamang na dahil sa kanilang problema sa kalusugan o pagtanda. Paano kung nasisiraan sila ng loob dahil sa kanilang limitasyon? May-kabaitang tinitiyak sa kanila ng mga elder na mahal sila ni Jehova dahil ibinibigay nila ang kanilang pinakamainam.​—Mar. 12:41-44.</p>
</div>
</div>
</div>
</body>
</html>
