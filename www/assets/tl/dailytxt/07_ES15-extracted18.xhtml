<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split18.xhtml#pcitationsource1">^ <span id="pcitation1"></span><strong>***w13 9/15 p. 9 Makapagtitiwala Ka sa mga Paalaala ni Jehova***</strong></a><br /><strong><sup>9 </sup></strong>Nang simulan ng mga Israelita ang paglalakbay sa ‘kakila-kilabot na ilang,’ na inabot nang 40 taon, hindi patiunang sinabi ni Jehova ang mga detalye kung paano niya sila papatnubayan, poprotektahan, at pangangalagaan. Pero lagi niyang ipinakikita na makapagtitiwala sila sa kaniya at sa kaniyang mga tagubilin. Ang haliging ulap sa araw at haliging apoy sa gabi ay nagsilbing paalaala sa mga Israelita na inaalalayan sila ni Jehova sa paglalakbay sa mapanganib na lupaing iyon. (Deut. 1:19; Ex. 40:36-38) Inilaan din niya ang kanilang mga pangunahing pangangailangan. “Ang mismong mga kasuutan nila ay hindi naluma, at ang kanilang mga paa ay hindi namaga.” Talagang “hindi sila nagkulang ng anuman.”​—Neh. 9:19-21.</p><p><strong><sup>10 </sup></strong>Ang mga lingkod ng Diyos ngayon ay nasa pintuan na ng matuwid na bagong sanlibutan. Nagtitiwala ba tayo na ilalaan ni Jehova ang ating pangangailangan para makaligtas tayo sa dumarating na “malaking kapighatian”? (Mat. 24:21, 22; Awit 119:40, 41) Totoo, walang haliging ulap o haliging apoy na inilaan si Jehova para patnubayan tayo patungo sa bagong sanlibutan. Pero ginagamit niya ang kaniyang organisasyon para tulungan tayong maging mapagbantay. Halimbawa, lagi tayong pinasisigla na patibayin ang ating espirituwalidad sa pamamagitan ng personal na pagbabasa ng Bibliya, pagkakaroon ng Pampamilyang Pagsamba, at pagiging regular sa pulong at sa ministeryo. Gumawa na ba tayo ng mga pagbabago para masunod ang mga tagubiling ito? Sa paggawa nito, makapaglilinang tayo ng pananampalatayang magliligtas sa atin tungo sa bagong sanlibutan.</p>
</div>
</div>
</div>
</body>
</html>
