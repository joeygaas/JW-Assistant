<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split30.xhtml#pcitationsource1">^ <span id="pcitation1"></span><strong>***w14 3/15 p. 26 Pag-aalaga sa mga May-edad Na***</strong></a><br /><strong><sup>4 </sup></strong>Sa pasimula pa lang ng pag-aalaga mo sa iyong magulang, sikapin nang alamin ang mga puwede mong matutuhan tungkol sa kalagayan niya. Kung may sakit siya na patuloy na lalala, alamin kung ano ang mga aasahan mong mangyayari. (Kaw. 1:5) Makipag-ugnayan sa mga ahensiya ng gobyerno na naglalaan ng serbisyo sa mga may-edad na. Alamin ang mga programa sa komunidad na makakatulong para maging mas mahusay at magaan ang pag-aalaga sa iyong magulang. Dahil sa magiging mga pagbabago sa inyong pamilya, baka makadama ka ng lungkot, takot, pagkalito, o iba pang negatibong damdamin. Sabihin sa isang mapagkakatiwalaang kaibigan ang iyong nadarama. Higit sa lahat, ibuhos mo kay Jehova ang laman ng iyong puso. Maibibigay niya ang kapayapaan ng isip na kailangan mo para maharap ang anumang sitwasyon.​—Awit 55:22; Kaw. 24:10; Fil. 4:6, 7.</p><p><strong><sup>5 </sup></strong>May mga pamilya na patiuna nang pinag-aaralan ang kanilang mga opsyon sa pag-aalaga​—gaya ng pagpisan ng magulang sa isang anak, pagtira nito sa nursing home, o iba pang opsyon. Sa gayon, napaghahandaan ng pamilya ang “kabagabagan at nakasasakit na mga bagay” na kaakibat ng pagtanda. (Awit 90:10) Maraming pamilya ang hindi nagpaplano kaya napipilitan silang gumawa ng mahihirap na desisyon nang madalian kapag may bumangong krisis. “Kadalasan nang iyon ang pinakamaling panahon para gumawa ng desisyon,” ang sabi ng isang eksperto. Sa gayong apurahang sitwasyon, tensiyonado ang pamilya kaya baka mag-away-away pa sila. Pero kung patiunang magpaplano ang pamilya, mas madali silang makapag-a-adjust sa mga pagbabago.​—Kaw. 20:18.</p>
</div>
</div>
</div>
</body>
</html>
