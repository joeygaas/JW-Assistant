<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="04_ES15-split31.xhtml#pcitationsource1">^ <span id="pcitation1"></span><strong>***w13 10/15 p. 15-16 ‘Magpaalipin kay Jehova’***</strong></a><br /><strong><sup>13 </sup></strong>Nagbabala si Pablo sa mga Kristiyano sa Colosas: “Mag-ingat: baka may sinumang tumangay sa inyo bilang kaniyang nasila sa pamamagitan ng pilosopiya at walang-katuturang panlilinlang ayon sa tradisyon ng mga tao, ayon sa panimulang mga bagay ng sanlibutan at hindi ayon kay Kristo.” (Col. 2:8) Ang “pilosopiya at walang-katuturang panlilinlang ayon sa tradisyon ng mga tao” ay makikita ngayon sa makasanlibutang kaisipan na isinusulong ng maraming intelektuwal. Ang mga nagtapos ng mataas na edukasyon, na nagsunog ng kilay sa akademikong pag-aaral, ay kadalasang walang gaanong praktikal na kasanayan at hindi handang humarap sa realidad ng buhay. Kabaligtaran nito, ang mga lingkod ni Jehova ay pumipili ng edukasyong magbibigay sa kanila ng kinakailangang kasanayan para makapamuhay nang simple at makapaglingkod sa Diyos. Sineseryoso nila ang payo ni Pablo kay Timoteo: “Ang totoo, ito ay isang paraan ng malaking pakinabang, itong makadiyos na debosyon kalakip ang kasiyahan sa sarili. Kaya, sa pagkakaroon ng pagkain at pananamit, magiging kontento na tayo sa mga bagay na ito.” (1 Tim. 6:6, 8) Sa halip na kumuha ng mga degree at maging titulado, ang mga tunay na Kristiyano ay nakapokus sa lubusang pakikibahagi sa ministeryo para matulungan ang iba na maging alagad ni Kristo.​—<strong><em>Basahin ang 2 Corinto 3:1-3.</em></strong></p>
</div>
</div>
</div>
</body>
</html>
