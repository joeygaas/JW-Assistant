<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Exodo 2</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Exodo</a>  <a href="biblechapternav2.xhtml">2</a> : <a href="bibleversenav2_2.xhtml">1 - 25</a></p>
<p id="p7" data-pid="7" class="p7"><span id="chapter2"></span><span id="chapter2_verse1"></span><span class="w_ch"><strong>2 </strong></span>Samantala, isang lalaki sa sambahayan ni Levi ang yumaon at kumuha ng isang anak na babae ni Levi. <span id="chapter2_verse2"></span><strong><sup>2 </sup></strong>At nagdalang-tao ang babae at nanganak ng isang lalaki. Nang makita niya kung gaano ito kaganda, iningatan niya itong nakakubli sa loob ng tatlong buwang lunar. <span id="chapter2_verse3"></span><strong><sup>3 </sup></strong>Nang hindi na niya ito maikubli pa, kumuha siya para rito ng isang arkang papiro at pinahiran iyon ng bitumen at alkitran at inilagay roon ang bata at inilagay iyon sa gitna ng mga tambo sa pampang ng ilog ng Nilo. <span id="chapter2_verse4"></span><strong><sup>4 </sup></strong>Karagdagan pa, ang kapatid nitong babae ay tumayo sa malayo upang malaman kung ano ang gagawin sa kaniya.</p>
<p id="p8" data-pid="8" class="p8"><span id="chapter2_verse5"></span><strong><sup>5 </sup></strong>Pagkaraan ng ilang sandali ay lumusong ang anak na babae ni Paraon upang maligo sa Ilog Nilo, at ang kaniyang mga tagapaglingkod na babae ay naglalakad sa tabi ng Ilog Nilo. At nakita niya ang arka sa gitna ng mga tambo. Kaagad niyang isinugo ang kaniyang aliping babae upang makuha niya iyon. <span id="chapter2_verse6"></span><strong><sup>6 </sup></strong>Nang buksan niya iyon ay nakita niya ang bata, at narito, ang bata ay umiiyak. At nahabag siya rito, bagaman sinabi niya: “Ito ay isa sa mga anak ng mga Hebreo.” <span id="chapter2_verse7"></span><strong><sup>7 </sup></strong>Nang magkagayon ay sinabi ng kaniyang kapatid na babae sa anak ni Paraon: “Yayaon ba ako at tatawag nga para sa iyo ng isang yayang babae mula sa mga babaing Hebreo upang maalagaan niya ang bata para sa iyo?” <span id="chapter2_verse8"></span><strong><sup>8 </sup></strong>Kaya sinabi sa kaniya ng anak ni Paraon: “Yumaon ka!” Kaagad na yumaon ang dalagita at tinawag ang ina ng bata. <span id="chapter2_verse9"></span><strong><sup>9 </sup></strong>Pagkatapos ay sinabi sa kaniya ng anak ni Paraon: “Dalhin mo ang batang ito at alagaan mo siya para sa akin, at ako mismo ang magbibigay sa iyo ng iyong kabayaran.” Sa gayon ay kinuha ng babae ang bata at inalagaan ito. <span id="chapter2_verse10"></span><strong><sup>10 </sup></strong>At lumaki ang bata. Nang magkagayon ay dinala niya ito sa anak ni Paraon, kung kaya naging anak niya ito; at tinawag niyang Moises ang pangalan nito at sinabi: “Sapagkat hinango ko siya sa tubig.”</p>
<p id="p9" data-pid="9" class="p9"><span id="chapter2_verse11"></span><strong><sup>11 </sup></strong>At nangyari nga nang mga araw na iyon, habang lumalakas si Moises, nilabas niya ang kaniyang mga kapatid upang tingnan ang mga pasanin na kanilang dinadala; at nakita niya ang isang Ehipsiyo na nananakit ng isang Hebreo mula sa kaniyang mga kapatid. <span id="chapter2_verse12"></span><strong><sup>12 </sup></strong>Kaya lumingon siya dito at doon at walang nakitang sinuman. Pagkatapos ay pinatay niya ang Ehipsiyo at itinago ito sa buhanginan.</p>
<p id="p10" data-pid="10" class="p10"><span id="chapter2_verse13"></span><strong><sup>13 </sup></strong>Gayunman, lumabas siya nang sumunod na araw at narito, may dalawang lalaking Hebreo na nag-aaway. Kaya sinabi niya sa isa na wala sa katuwiran: “Bakit mo sasaktan ang iyong kasama?” <span id="chapter2_verse14"></span><strong><sup>14 </sup></strong>At sinabi nito: “Sino ang nag-atas sa iyo bilang prinsipe at hukom sa amin? Iniisip mo bang patayin ako gaya ng pagpatay mo sa Ehipsiyo?” Si Moises ngayon ay natakot at nagsabi: “Tiyak na hayag na ang bagay na ito!”</p>
<p id="p11" data-pid="11" class="p11"><span id="chapter2_verse15"></span><strong><sup>15 </sup></strong>Nang maglaon ay narinig ni Paraon ang tungkol sa bagay <span id="page95" class="pageNum" data-no="95" data-before-text="95"></span>na ito, at tinangka niyang patayin si Moises; ngunit tumakas si Moises mula kay Paraon upang makapanahanan siya sa lupain ng Midian; at umupo siya sa tabi ng isang balon. <span id="chapter2_verse16"></span><strong><sup>16 </sup></strong>Ang saserdote nga ng Midian ay may pitong anak na babae, at gaya ng dati ay pumaroon sila at sumalok ng tubig at kanilang pinunô ang mga inuman upang painumin ang kawan ng kanilang ama. <span id="chapter2_verse17"></span><strong><sup>17 </sup></strong>At gaya ng dati ay pumaroon ang mga pastol at itinaboy sila. Dahil dito ay tumindig si Moises at tinulungan ang mga babae at pinainom ang kanilang kawan. <span id="chapter2_verse18"></span><strong><sup>18 </sup></strong>Kaya nang umuwi sila kay Reuel na kanilang ama ay bumulalas ito: “Paano kayo madaling nakauwi ngayon?” <span id="chapter2_verse19"></span><strong><sup>19 </sup></strong>Dito ay sinabi nila: “Isang Ehipsiyo ang nagligtas sa amin mula sa kamay ng mga pastol at, bukod diyan, ipinagsalok pa niya kami ng tubig upang mapainom niya ang kawan.” <span id="chapter2_verse20"></span><strong><sup>20 </sup></strong>Nang magkagayon ay sinabi niya sa kaniyang mga anak: “Ngunit nasaan siya? Bakit ninyo iniwan ang lalaki? Tawagin ninyo siya, upang makakain siya ng tinapay.” <span id="chapter2_verse21"></span><strong><sup>21 </sup></strong>Pagkatapos niyaon ay ninais ni Moises na makipanahanan sa lalaking iyon, at ibinigay nito kay Moises si Zipora na kaniyang anak. <span id="chapter2_verse22"></span><strong><sup>22 </sup></strong>Nang maglaon ay nanganak ito ng isang lalaki at tinawag niyang Gersom ang pangalan nito, sapagkat, sinabi niya: “Ako ay naging isang naninirahang dayuhan sa isang banyagang lupain.”</p>
<p id="p12" data-pid="12" class="p12"><span id="chapter2_verse23"></span><strong><sup>23 </sup></strong>At nangyari nga na sa loob ng maraming araw na iyon ay namatay ang hari ng Ehipto, ngunit ang mga anak ni Israel ay patuloy na nagbubuntunghininga dahil sa pagkaalipin at humihiyaw nang may pagdaing, at ang kanilang paghingi ng tulong ay laging pumapailanlang sa tunay na Diyos dahil sa pagkaalipin. <span id="chapter2_verse24"></span><strong><sup>24 </sup></strong>Nang maglaon ay dininig ng Diyos ang kanilang pagdaing at inalaala ng Diyos ang kaniyang tipan kay Abraham, kay Isaac at kay Jacob. <span id="chapter2_verse25"></span><strong><sup>25 </sup></strong>Kaya tiningnan ng Diyos ang mga anak ni Israel at ang Diyos ay nagbigay-pansin.</p>
</body>
</html>
