<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Gawa 19</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Gawa</a>  <a href="biblechapternav44.xhtml">19</a> : <a href="bibleversenav44_19.xhtml">1 - 41</a></p>
<p id="p133" data-pid="133" class="p133"><span id="chapter19"></span><span id="chapter19_verse1"></span><span class="w_ch"><strong>19 </strong></span>Sa takbo ng mga pangyayari, samantalang si Apolos ay nasa Corinto, lumibot si Pablo sa mga loobang bahagi at bumaba sa Efeso, at nakasumpong ng ilang alagad; <span id="chapter19_verse2"></span><strong><sup>2 </sup></strong>at sinabi niya sa kanila: “Tumanggap ba kayo ng banal na espiritu nang kayo ay maging mga mananampalataya?” Sinabi nila sa kaniya: “Aba, hindi pa namin narinig kailanman kung mayroon ngang banal na espiritu.” <span id="chapter19_verse3"></span><strong><sup>3 </sup></strong>At sinabi niya: “Kung gayon, sa ano kayo nabautismuhan?” Sinabi nila: “Sa bautismo ni Juan.” <span id="chapter19_verse4"></span><strong><sup>4 </sup></strong>Sinabi ni Pablo: “Nagbautismo si Juan ng bautismo bilang sagisag ng pagsisisi, na sinasabi sa mga tao na maniwala sa isa na dumarating na kasunod niya, samakatuwid nga ay kay Jesus.” <span id="chapter19_verse5"></span><strong><sup>5 </sup></strong>Sa pagkarinig nito, sila ay nagpabautismo sa pangalan ng Panginoong Jesus. <span id="chapter19_verse6"></span><strong><sup>6 </sup></strong>At nang ipatong ni Pablo sa kanila ang kaniyang mga kamay, ang banal na espiritu ay bumaba sa kanila, at nagsimula silang magsalita ng mga wika at manghula. <span id="chapter19_verse7"></span><strong><sup>7 </sup></strong>Sa kabuuan ay may mga labindalawang lalaki.</p>
<p id="p134" data-pid="134" class="p134"><span id="chapter19_verse8"></span><strong><sup>8 </sup></strong>Pagpasok sa sinagoga, nagsalita siya nang may katapangan sa loob ng tatlong buwan, na nagbibigay ng mga pahayag at gumagamit ng panghihikayat tungkol sa kaharian ng Diyos. <span id="chapter19_verse9"></span><strong><sup>9 </sup></strong>Ngunit nang ang ilan ay patuloy na magmatigas at ayaw maniwala, na nagsasalita nang nakapipinsala tungkol sa Daan sa harap ng karamihan, umalis siya sa kanila at inihiwalay sa kanila ang mga alagad, habang sa araw-araw ay nagbibigay ng mga pahayag sa awditoryum ng paaralan ni Tirano. <span id="chapter19_verse10"></span><strong><sup>10 </sup></strong>Ito ay naganap sa loob ng dalawang taon, anupat narinig ng lahat ng nananahan sa distrito ng Asia ang salita ng Panginoon, kapuwa ng mga Judio at mga Griego.</p>
<p id="p135" data-pid="135" class="p135"><span id="chapter19_verse11"></span><strong><sup>11 </sup></strong>At ang Diyos ay patuloy na gumagawa ng pambihirang mga gawa ng kapangyarihan sa pamamagitan ng mga kamay ni Pablo, <span id="chapter19_verse12"></span><strong><sup>12 </sup></strong>anupat maging ang mga tela at mga epron mula sa kaniyang katawan ay dinala sa mga taong may sakit, at ang mga karamdaman ay lumisan sa kanila, at ang mga balakyot na espiritu ay lumabas. <span id="chapter19_verse13"></span><strong><sup>13 </sup></strong>Ngunit ang ilan sa mga gumagala-galang Judio na nagpapalayas din ng mga demonyo ay nangahas na sambitin ang pangalan ng Panginoong Jesus doon sa mga may balakyot na espiritu, na sinasabi: “May-kataimtiman ko kayong inuutusan sa pamamagitan ni Jesus na ipinangangaral ni Pablo.” <span id="chapter19_verse14"></span><strong><sup>14 </sup></strong>At may pitong anak na lalaki ng isang Esceva, isang punong saserdoteng Judio, na gumagawa nito. <span id="chapter19_verse15"></span><strong><sup>15 </sup></strong>Ngunit bilang sagot ay sinabi sa kanila ng balakyot na espiritu: “Kilala ko si Jesus at <span id="page1674" class="pageNum" data-no="1674" data-before-text="1674"></span>nakikilala ko si Pablo; ngunit sino kayo?” <span id="chapter19_verse16"></span><strong><sup>16 </sup></strong>At ang taong kinaroroonan ng balakyot na espiritu ay lumundag sa kanila, sunud-sunod silang napangibabawan, at nanaig sa kanila, anupat tumakas silang hubad at sugatán mula sa bahay na iyon. <span id="chapter19_verse17"></span><strong><sup>17 </sup></strong>Nalaman ito ng lahat, kapuwa ng mga Judio at ng mga Griego na tumatahan sa Efeso; at dinatnan silang lahat ng takot, at ang pangalan ng Panginoong Jesus ay patuloy na napadadakila. <span id="chapter19_verse18"></span><strong><sup>18 </sup></strong>At marami roon sa mga naging mananampalataya ang dumarating at ipinagtatapat nila at isinasaysay nang hayagan ang kanilang mga gawain. <span id="chapter19_verse19"></span><strong><sup>19 </sup></strong>Sa katunayan, tinipon ng marami sa mga nagsasagawa ng sining ng mahika ang kanilang mga aklat at sinunog ang mga iyon sa harap ng lahat. At tinuos nila nang sama-sama ang halaga ng mga iyon at nasumpungang nagkakahalaga ng limampung libong piraso ng pilak. <span id="chapter19_verse20"></span><strong><sup>20 </sup></strong>Kaya sa makapangyarihang paraan ay patuloy na lumalago at nananaig ang salita ni Jehova.</p>
<p id="p136" data-pid="136" class="p136"><span id="chapter19_verse21"></span><strong><sup>21 </sup></strong>At nang matapos na ang mga bagay na ito, nilayon ni Pablo sa kaniyang espiritu na pagkatapos lumibot sa Macedonia at Acaya ay maglalakbay siya patungong Jerusalem, na sinasabi: “Pagdating ko roon ay kailangang makita ko rin ang Roma.” <span id="chapter19_verse22"></span><strong><sup>22 </sup></strong>Kaya isinugo niya sa Macedonia ang dalawa sa mga naglilingkod sa kaniya, sina Timoteo at Erasto, ngunit siya mismo ay nagpaiwan nang kaunting panahon sa distrito ng Asia.</p>
<p id="p137" data-pid="137" class="p137"><span id="chapter19_verse23"></span><strong><sup>23 </sup></strong>Nang mismong panahong iyon ay may bumangong hindi kakaunting kaguluhan may kinalaman sa Daan. <span id="chapter19_verse24"></span><strong><sup>24 </sup></strong>Sapagkat isang lalaking nagngangalang Demetrio, isang panday-pilak, ang naglalaan ng hindi kakaunting pakinabang sa mga bihasang manggagawa sa pamamagitan ng paggawa ng mga pilak na dambana ni Artemis; <span id="chapter19_verse25"></span><strong><sup>25 </sup></strong>at tinipon niya sila at yaong mga gumagawa ng gayong mga bagay at sinabi: “Mga lalaki, nalalaman ninyong lubos na mula sa negosyong ito ay nagkakaroon tayo ng ating kasaganaan. <span id="chapter19_verse26"></span><strong><sup>26 </sup></strong>Gayundin, nakikita ninyo at naririnig kung paanong hindi lamang sa Efeso kundi halos sa buong distrito ng Asia, ang Pablong ito ay nakapanghikayat ng isang malaking pulutong at ibinaling sila tungo sa ibang palagay, na sinasabing ang mga ginawa ng mga kamay ay hindi mga diyos. <span id="chapter19_verse27"></span><strong><sup>27 </sup></strong>Isa pa, may panganib na hindi lamang mawawalan ng dangal ang hanapbuhay nating ito kundi ituturing ding walang kabuluhan ang templo ng dakilang diyosa na si Artemis at maging ang kaniyang karingalan na sinasamba ng buong distrito ng Asia at ng tinatahanang lupa ay mapapawi.” <span id="chapter19_verse28"></span><strong><sup>28 </sup></strong>Sa pagkarinig nito at palibhasa’y napuno ng galit, ang mga tao ay nagsimulang sumigaw, na nagsasabi: “Dakila si Artemis ng mga taga-Efeso!”</p>
<p id="p138" data-pid="138" class="p138"><span id="chapter19_verse29"></span><strong><sup>29 </sup></strong>Sa gayon ay napuno ng kalituhan ang lunsod, at may-pagkakaisa silang dumagsa sa dulaan, na isinasama nang puwersahan sina Gayo at Aristarco, mga taga-Macedonia, na mga kasamahan ni Pablo sa paglalakbay. <span id="chapter19_verse30"></span><strong><sup>30 </sup></strong>Sa ganang kaniya, nais pasukin ni Pablo ang mga tao, ngunit hindi siya pinahintulutan ng mga alagad. <span id="chapter19_verse31"></span><strong><sup>31 </sup></strong>Maging ang ilan sa mga komisyonado ng mga kapistahan at mga palaro, na palakaibigan sa kaniya, ay nagpasugo sa kaniya at nakiusap na huwag niyang isapanganib ang kaniyang sarili sa dulaan. <span id="chapter19_verse32"></span><strong><sup>32 </sup></strong>Ang totoo, isang bagay ang isinisigaw ng ilan at <span id="page1675" class="pageNum" data-no="1675" data-before-text="1675"></span>iba naman ang sa iba; sapagkat ang kapulungan ay nagkakagulo, at hindi alam ng karamihan sa kanila ang dahilan kung bakit sila nagkatipon. <span id="chapter19_verse33"></span><strong><sup>33 </sup></strong>Kaya sama-sama nilang inilabas si Alejandro mula sa pulutong, habang itinutulak siya ng mga Judio sa harapan; at isinenyas ni Alejandro ang kaniyang kamay at ibig sanang ipagtanggol ang kaniyang sarili sa harap ng mga tao. <span id="chapter19_verse34"></span><strong><sup>34 </sup></strong>Ngunit nang makilala nila na siya ay isang Judio, isang hiyaw ang bumangon mula sa kanilang lahat habang isinisigaw nila nang mga dalawang oras: “Dakila si Artemis ng mga taga-Efeso!”</p>
<p id="p139" data-pid="139" class="p139"><span id="chapter19_verse35"></span><strong><sup>35 </sup></strong>Nang sa wakas ay mapatahimik ng tagapagtala ng lunsod ang pulutong, sinabi niya: “Mga lalaki ng Efeso, sino nga sa sangkatauhan ang hindi nakaaalam na ang lunsod ng mga taga-Efeso ang tagapag-ingat ng templo ng dakilang Artemis at ng imahen na nahulog mula sa langit? <span id="chapter19_verse36"></span><strong><sup>36 </sup></strong>Samakatuwid yamang di-matututulan ang mga bagay na ito, nararapat nga na manatili kayong mahinahon at huwag kumilos nang padalus-dalos. <span id="chapter19_verse37"></span><strong><sup>37 </sup></strong>Sapagkat dinala ninyo ang mga lalaking ito na hindi mga magnanakaw sa mga templo ni mga mamumusong sa ating diyosa. <span id="chapter19_verse38"></span><strong><sup>38 </sup></strong>Samakatuwid kung si Demetrio at ang mga bihasang manggagawa na kasama niya ay may usapin laban sa kaninuman, may idinaraos na mga araw ng hukuman at may mga proconsul; hayaan silang magdala ng paratang laban sa isa’t isa. <span id="chapter19_verse39"></span><strong><sup>39 </sup></strong>Gayunman, kung higit pa riyan ang hinahanap ninyo, dapat itong pagpasiyahan sa isang regular na kapulungan. <span id="chapter19_verse40"></span><strong><sup>40 </sup></strong>Sapagkat talagang nanganganib tayong maparatangan ng sedisyon dahil sa mga pangyayari sa araw na ito, yamang wala ni isa mang dahilan ang nagpapahintulot sa atin na maipangatuwiran ang magulong karamihang ito.” <span id="chapter19_verse41"></span><strong><sup>41 </sup></strong>At nang masabi na niya ang mga bagay na ito ay pinaalis niya ang kapulungan.</p>
</body>
</html>
