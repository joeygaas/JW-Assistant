<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Habakuk 1</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Habakuk</a>  <a href="biblechapternav35.xhtml">1</a> : <a href="bibleversenav35_1.xhtml">1 - 17</a></p>
<header>
<h1 id="p1" data-pid="1"><span id="page1419" class="pageNum" data-no="1419" data-before-text="1419"></span><strong>Habakuk</strong></h1>
</header>
<p id="p2" data-pid="2" class="p2"><span id="chapter1"></span><span id="chapter1_verse1"></span><span class="w_ch"><strong>1 </strong></span>Ang kapahayagan na nakita ni Habakuk na propeta sa pangitain: <span id="chapter1_verse2"></span><strong><sup>2 </sup></strong>O Jehova, hanggang kailan ako hihingi ng tulong, at hindi mo diringgin? Hanggang kailan ako hihingi sa iyo ng saklolo dahil sa karahasan, at hindi ka magliligtas? <span id="chapter1_verse3"></span><strong><sup>3 </sup></strong>Bakit mo ipinakikita sa akin yaong nakasasakit, at patuloy kang tumitingin sa kabagabagan? At bakit nasa harap ko ang pananamsam at karahasan, at bakit may pag-aaway, at bakit may hidwaan?</p>
<p id="p3" data-pid="3" class="p3"><span id="chapter1_verse4"></span><strong><sup>4 </sup></strong>Kaya ang kautusan ay nagiging manhid, at ang katarungan ay hindi lumalabas. Dahil pinalilibutan <span id="page1420" class="pageNum" data-no="1420" data-before-text="1420"></span>ng balakyot ang matuwid, kung kaya ang katarungan ay lumalabas na liko.</p>
<p id="p4" data-pid="4" class="p4"><span id="chapter1_verse5"></span><strong><sup>5 </sup></strong>“Magmasid kayo sa gitna ng mga bansa, at tumingin kayo, at magtitigan kayo sa isa’t isa sa pagkamangha. Mamangha kayo; sapagkat ang isa ay may gawaing isinasagawa sa inyong mga araw, na hindi ninyo paniniwalaan bagaman ito ay isaysay. <span id="chapter1_verse6"></span><strong><sup>6 </sup></strong>Sapagkat narito, ibabangon ko ang mga Caldeo, ang bansa na mapait at mapusok, na pumaparoon sa malalawak na dako sa lupa upang ariin ang mga tahanan na hindi nito pag-aari. <span id="chapter1_verse7"></span><strong><sup>7 </sup></strong>Ito ay nakatatakot at kakila-kilabot. Mula rito ay lumalabas ang sarili nitong katarungan at ang sarili nitong dangal. <span id="chapter1_verse8"></span><strong><sup>8 </sup></strong>At ang mga kabayo nito ay mas matulin kaysa sa mga leopardo, at mas mabangis sila kaysa sa mga lobo sa gabi. At dinadamba ng mga pandigmang kabayo nito ang lupa, at nanggagaling sa malayo ang mga pandigmang kabayo nito. Lumilipad silang gaya ng agila na nagtutumulin upang kumain. <span id="chapter1_verse9"></span><strong><sup>9 </sup></strong>Sa kabuuan ay dumarating ito ukol sa pandarahas. Ang pagkakatipon ng kanilang mga mukha ay gaya ng hanging silangan, at nagtitipon ito ng mga bihag na tulad ng buhangin. <span id="chapter1_verse10"></span><strong><sup>10 </sup></strong>At kung tungkol dito, ito ay nangungutya ng mga hari, at ang matataas na opisyal ay katawa-tawa para rito. Kung tungkol dito, pinagtatawanan nito maging ang bawat nakukutaang dako, at nagbubunton ito ng alabok at binibihag iyon. <span id="chapter1_verse11"></span><strong><sup>11 </sup></strong>Sa pagkakataong iyon ay hahayo nga ito nang pasulong na gaya ng hangin at daraan at magkakasala. Ang gayong kapangyarihan nito ay dahil sa kaniyang diyos.”</p>
<p id="p5" data-pid="5" class="p5"><span id="chapter1_verse12"></span><strong><sup>12 </sup></strong>Hindi ba ikaw ay mula pa noong sinaunang panahon, O Jehova? O Diyos ko, aking Banal, hindi ka namamatay. O Jehova, ukol sa kahatulan ay itinalaga mo iyon; at, O Bato, ukol sa pagsaway ay itinatag mo iyon.</p>
<p id="p6" data-pid="6" class="p6"><span id="chapter1_verse13"></span><strong><sup>13 </sup></strong>Napakadalisay ng iyong mga mata upang tumingin sa kasamaan; at ang tingnan ang kabagabagan ay hindi mo magagawa. Bakit mo tinitingnan yaong mga nakikitungo nang may kataksilan, na nananahimik ka kapag nilalamon ng balakyot ang isang higit na matuwid kaysa sa kaniya? <span id="chapter1_verse14"></span><strong><sup>14 </sup></strong>At bakit mo ginagawang tulad ng mga isda sa dagat ang makalupang tao, tulad ng mga gumagapang na bagay na hindi pinamamahalaan ninuman? <span id="chapter1_verse15"></span><strong><sup>15 </sup></strong>Ang lahat ng mga ito ay iniahon niya sa pamamagitan lamang ng isang kawil; kinakaladkad niya sila sa kaniyang pangubkob na lambat, at tinitipon niya sila sa kaniyang pangisdang lambat. Kaya naman siya ay nagsasaya at nagagalak. <span id="chapter1_verse16"></span><strong><sup>16 </sup></strong>Kaya naman naghahandog siya ng hain para sa kaniyang pangubkob na lambat at gumagawa ng haing usok para sa kaniyang pangisdang lambat; sapagkat sa pamamagitan ng mga iyon ay nilalangisang mainam ang kaniyang takdang bahagi, at ang kaniyang pagkain ay nakapagpapalusog. <span id="chapter1_verse17"></span><strong><sup>17 </sup></strong>Iyan ba ang dahilan kung bakit niya aalisan ng laman ang kaniyang pangubkob na lambat, at kailangan ba niyang palaging pumatay ng mga bansa, na hindi siya nahahabag?</p>
</body>
</html>
