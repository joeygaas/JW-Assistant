<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>2 Samuel 11</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">2 Samuel</a>  <a href="biblechapternav10.xhtml">11</a> : <a href="bibleversenav10_11.xhtml">1 - 27</a></p>
<p id="p72" data-pid="72" class="p72"><span id="chapter11"></span><span id="chapter11_verse1"></span><span class="w_ch"><strong>11 </strong></span>At nangyari nga sa pag-ikot ng taon, sa panahon ng paglabas ng mga hari sa pakikipagbaka, na isinugo ni David si Joab at ang kaniyang mga lingkod na kasama niya at ang buong Israel, upang lipulin nila ang mga anak ni Ammon at kubkubin ang Raba, samantalang si David ay tumatahan sa Jerusalem.</p>
<p id="p73" data-pid="73" class="p73"><span id="chapter11_verse2"></span><strong><sup>2 </sup></strong>At nangyari nga na nang bandang gabi ay bumangon si David mula sa kaniyang higaan at naglakad-lakad sa bubong ng bahay ng hari; at mula sa bubong ay nakita niya ang isang babaing naliligo, at ang babae ay may napakagandang kaanyuan. <span id="chapter11_verse3"></span><strong><sup>3 </sup></strong>Nang magkagayon ay nagsugo si David at nagtanong tungkol sa babae at may nagsabi: “Hindi ba ito si Bat-sheba na anak ni Eliam na asawa ni Uria na Hiteo?” <span id="chapter11_verse4"></span><strong><sup>4 </sup></strong>Pagkatapos ay nagsugo si David ng mga mensahero upang makuha niya ito. Sa gayon ay pumaroon ito sa kaniya at sinipingan niya ito, habang pinababanal nito ang sarili mula sa kaniyang karumihan. Sa kalaunan ay bumalik ito sa kaniyang bahay.</p>
<p id="p74" data-pid="74" class="p74"><span id="chapter11_verse5"></span><strong><sup>5 </sup></strong>At ang babae ay nagdalang-tao. Sa gayon ay nagsugo siya at nagsaysay kay David at nagsabi: “Ako ay nagdadalang-tao.” <span id="chapter11_verse6"></span><strong><sup>6 </sup></strong>Dahil dito ay nagsugo si David kay Joab, na sinasabi: “Isugo mo sa akin si Uria na Hiteo.” Sa gayon ay isinugo ni Joab si Uria kay David. <span id="chapter11_verse7"></span><strong><sup>7 </sup></strong>Nang dumating si Uria sa kaniya, nagsimulang magtanong si David kung ano na ang kalagayan ni Joab at kung ano na ang kalagayan ng bayan at kung ano na ang kalagayan ng digmaan. <span id="chapter11_verse8"></span><strong><sup>8 </sup></strong>Sa kahuli-hulihan ay sinabi ni David kay Uria: “Bumaba ka sa iyong bahay at hugasan mo ang iyong mga paa.” At lumabas si Uria sa bahay ng hari, at inilabas na kasunod niya ang regalo ng hari bilang kagandahang-loob. <span id="chapter11_verse9"></span><strong><sup>9 </sup></strong>Gayunman, si Uria ay humiga sa pasukan ng bahay ng hari kasama ng lahat ng iba pang lingkod ng kaniyang panginoon, at hindi siya bumaba sa kaniyang sariling bahay. <span id="chapter11_verse10"></span><strong><sup>10 </sup></strong>Kaya isinaysay nila kay David, na sinasabi: “Si Uria ay hindi bumaba sa kaniyang sariling bahay.” Sa gayon ay sinabi ni David kay Uria: “Isang paglalakbay ang pinanggalingan mo, hindi ba? Bakit hindi ka bumaba sa iyong sariling bahay?” <span id="chapter11_verse11"></span><strong><sup>11 </sup></strong>Sinabi naman ni Uria kay David: “Ang Kaban at ang Israel at ang Juda ay nananahanan sa mga kubol, at ang panginoon kong si Joab <span id="page505" class="pageNum" data-no="505" data-before-text="505"></span>at ang mga lingkod ng aking panginoon ay nagkakampo sa hantad na parang, at ako—papasok ba ako sa aking sariling bahay upang kumain at uminom at sumiping sa aking asawa? Buháy ka at buháy ang iyong kaluluwa, hindi ko gagawin ang bagay na ito!”</p>
<p id="p75" data-pid="75" class="p75"><span id="chapter11_verse12"></span><strong><sup>12 </sup></strong>Nang magkagayon ay sinabi ni David kay Uria: “Manatili ka rin dito ngayon, at bukas ay payayaunin kita.” Kaya si Uria ay nanatili sa Jerusalem nang araw na iyon at nang sumunod na araw. <span id="chapter11_verse13"></span><strong><sup>13 </sup></strong>At tinawag siya ni David upang makakain siya sa harap niya at makainom. Sa gayon ay nilasing niya siya. Gayunpaman, lumabas siya nang kinagabihan upang humiga sa kaniyang higaan kasama ang mga lingkod ng kaniyang panginoon, at sa kaniyang sariling bahay ay hindi siya bumaba. <span id="chapter11_verse14"></span><strong><sup>14 </sup></strong>At nangyari nga, nang kinaumagahan ay sumulat si David ng isang liham kay Joab at ipinadala iyon sa pamamagitan ng kamay ni Uria. <span id="chapter11_verse15"></span><strong><sup>15 </sup></strong>Sa gayon ay isinulat niya sa liham, na nagsasabi: “Ilagay ninyo si Uria sa harap ng pinakamatitinding sagupaan sa pagbabaka, at umurong kayo mula sa likuran niya, at dapat siyang mapabagsak at mamatay.”</p>
<p id="p76" data-pid="76" class="p76"><span id="chapter11_verse16"></span><strong><sup>16 </sup></strong>At nangyari nga na samantalang binabantayan ni Joab ang lunsod ay pinanatili niya si Uria sa dako na alam niyang kinaroroonan ng magigiting na lalaki. <span id="chapter11_verse17"></span><strong><sup>17 </sup></strong>Nang lumabas ang mga lalaki ng lunsod at makipaglaban kay Joab, ang iba sa bayan, na mga lingkod ni David, ay nabuwal at si Uria na Hiteo ay namatay rin. <span id="chapter11_verse18"></span><strong><sup>18 </sup></strong>Si Joab ngayon ay nagsugo upang maiulat niya kay David ang lahat ng mga bagay tungkol sa digmaan. <span id="chapter11_verse19"></span><strong><sup>19 </sup></strong>At inutusan niya ang mensahero, na sinasabi: “Pagkatapos mong salitain sa hari ang lahat ng mga bagay tungkol sa digmaan, <span id="chapter11_verse20"></span><strong><sup>20 </sup></strong>kung magkagayon ay mangyayari nga na kung sumiklab ang pagngangalit ng hari at sabihin niya sa iyo, ‘Bakit kinailangan ninyong lumapit na mabuti sa lunsod upang makipaglaban? Hindi ba ninyo alam na sila ay papana mula sa ibabaw ng pader? <span id="chapter11_verse21"></span><strong><sup>21 </sup></strong>Sino nga ang nagpabagsak kay Abimelec na anak ni Jerubeset? Hindi ba isang babae na naghagis sa kaniya ng pang-ibabaw na gilingang-bato mula sa ibabaw ng pader anupat namatay siya sa Tebez? Bakit kinailangan ninyong magpakalapit sa pader?’ sasabihin mo naman, ‘Ang iyong lingkod na si Uria na Hiteo ay namatay rin.’ ”</p>
<p id="p77" data-pid="77" class="p77"><span id="chapter11_verse22"></span><strong><sup>22 </sup></strong>Kaya yumaon ang mensahero at pumaroon at sinabi kay David ang tungkol sa lahat ng pinagsuguan sa kaniya ni Joab. <span id="chapter11_verse23"></span><strong><sup>23 </sup></strong>At sinabi pa ng mensahero kay David: “Ang mga lalaki ay nanaig sa amin, anupat lumabas sila sa parang laban sa amin; ngunit patuloy namin silang ginipit hanggang sa mismong pasukan ng pintuang-daan. <span id="chapter11_verse24"></span><strong><sup>24 </sup></strong>At patuloy na pinapana ng mga mamamana ang iyong mga lingkod mula sa ibabaw ng pader, kung kaya namatay ang iba sa mga lingkod ng hari; at ang iyong lingkod na si Uria na Hiteo ay namatay rin.” <span id="chapter11_verse25"></span><strong><sup>25 </sup></strong>Dahil dito ay sinabi ni David sa mensahero: “Ito ang sasabihin mo kay Joab, ‘Huwag mong hayaang ang bagay na ito ay magtinging masama sa iyong paningin, sapagkat nilalamon ng tabak ang isa gaya rin ng iba. Pag-ibayuhin mo ang iyong pakikipagbaka laban sa lunsod at gibain mo iyon.’ At patibayin mo ang kaniyang loob.”</p>
<p id="p78" data-pid="78" class="p78"><span id="chapter11_verse26"></span><strong><sup>26 </sup></strong>At narinig ng asawa ni Uria na si Uria na kaniyang asawa ay namatay, at hinagulhulan niya ang may-ari sa kaniya. <span id="page506" class="pageNum" data-no="506" data-before-text="506"></span><span id="chapter11_verse27"></span><strong><sup>27 </sup></strong>Nang makalipas ang yugto ng pagdadalamhati, si David ay kaagad na nagsugo at iniuwi niya ito sa kaniyang bahay, at ito ay naging asawa niya. Nang maglaon ay nagsilang ito sa kaniya ng isang anak na lalaki, ngunit ang bagay na ginawa ni David ay naging masama sa paningin ni Jehova.</p>
</body>
</html>
