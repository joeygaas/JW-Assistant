<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Bilang 32</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Bilang</a>  <a href="biblechapternav4.xhtml">32</a> : <a href="bibleversenav4_32.xhtml">1 - 42</a></p>
<p id="p334" data-pid="334" class="p334"><span id="chapter32"></span><span id="chapter32_verse1"></span><span class="w_ch"><strong>32 </strong></span>At ang mga anak ni Ruben at ang mga anak ni Gad ay nagkaroon ng malaking bilang ng mga alagang hayop, sa katunayan ay napakarami nga. At nakita nila ang lupain ng Jazer at ang lupain ng Gilead, at, narito! ang dako ay isang dako para sa mga alagang hayop. <span id="chapter32_verse2"></span><strong><sup>2 </sup></strong>Kaya ang mga anak ni Gad at ang mga anak ni Ruben ay pumaroon at nagsabi ng ganito kay Moises at kay Eleazar na saserdote at sa mga pinuno ng kapulungan: <span id="chapter32_verse3"></span><strong><sup>3 </sup></strong>“Ang Atarot at ang Dibon at ang Jazer at ang Nimra at ang Hesbon at ang Eleale at ang Sebam at ang Nebo at ang Beon, <span id="chapter32_verse4"></span><strong><sup>4 </sup></strong>ang lupain na tinalo ni Jehova sa harap ng kapulungan ng Israel, ay isang lupain para sa mga alagang hayop, at ang iyong mga lingkod ay may mga alagang hayop.” <span id="chapter32_verse5"></span><strong><sup>5 </sup></strong>At sinabi pa nila: “Kung nakasumpong kami ng lingap sa iyong paningin, hayaan mong mabigay ang lupaing ito sa iyong mga lingkod bilang pag-aari. Huwag mo kaming patawirin sa Jordan.”</p>
<p id="p335" data-pid="335" class="p335"><span id="chapter32_verse6"></span><strong><sup>6 </sup></strong>Nang magkagayon ay sinabi ni Moises sa mga anak ni Gad at sa mga anak ni Ruben: “Paroroon ba sa digmaan ang inyong mga kapatid samantalang kayo naman ay nananahanan dito? <span id="chapter32_verse7"></span><strong><sup>7 </sup></strong>At bakit ninyo sisiraan ng loob ang mga anak ni Israel sa pagtawid sa lupain na tiyak na ibibigay sa kanila ni Jehova? <span id="chapter32_verse8"></span><strong><sup>8 </sup></strong>Ganiyan ang ginawa ng inyong mga ama nang isugo ko sila mula sa Kades-barnea upang tingnan ang lupain. <span id="chapter32_verse9"></span><strong><sup>9 </sup></strong>Nang umahon sila sa agusang libis ng Escol at makita ang lupain, siniraan nga nila ng loob ang mga anak ni Israel, upang <span id="page277" class="pageNum" data-no="277" data-before-text="277"></span>huwag pumasok sa lupain na tiyak na ibibigay sa kanila ni Jehova. <span id="chapter32_verse10"></span><strong><sup>10 </sup></strong>Kaya lumagablab ang galit ni Jehova nang araw na iyon anupat sumumpa siya, na sinasabi, <span id="chapter32_verse11"></span><strong><sup>11 </sup></strong>‘Hindi makikita ng mga taong umahon mula sa Ehipto mula dalawampung taóng gulang pataas ang lupa na isinumpa ko kay Abraham, kay Isaac at kay Jacob, sapagkat hindi sila lubusang sumunod sa akin, <span id="chapter32_verse12"></span><strong><sup>12 </sup></strong>maliban kay Caleb na anak ni Jepune na Kenizita at kay Josue na anak ni Nun, sapagkat lubusan silang sumunod kay Jehova.’ <span id="chapter32_verse13"></span><strong><sup>13 </sup></strong>Kaya lumagablab ang galit ni Jehova laban sa Israel at pinagala-gala niya sila sa ilang nang apatnapung taon, hanggang sa ang buong salinlahi na gumagawa ng masama sa paningin ni Jehova ay sumapit sa kanilang kawakasan. <span id="chapter32_verse14"></span><strong><sup>14 </sup></strong>At narito, kayo ay bumangon na kahalili ng inyong mga ama bilang supling ng mga taong makasalanan upang magdagdag pa sa nag-aapoy na galit ni Jehova laban sa Israel. <span id="chapter32_verse15"></span><strong><sup>15 </sup></strong>Kung tatalikod kayo mula sa pagsunod sa kaniya, tiyak na muli niyang pamamalagiin sila sa ilang nang mas matagal pa, at gagawi kayo nang kapaha-pahamak sa buong bayang ito.”</p>
<p id="p336" data-pid="336" class="p336"><span id="chapter32_verse16"></span><strong><sup>16 </sup></strong>Nang maglaon ay lumapit sila sa kaniya at sinabi: “Magtatayo kami rito ng mga batong kural ng kawan para sa aming mga alagang hayop at ng mga lunsod para sa aming maliliit na bata. <span id="chapter32_verse17"></span><strong><sup>17 </sup></strong>Ngunit kami mismo ay hahayong nasasakbatan na nasa hanay ng pakikipagbaka sa unahan ng mga anak ni Israel hanggang sa madala na namin sila sa kanilang dako, habang nananahanan ang aming maliliit na bata sa mga lunsod na may mga kuta na malayo sa harap ng mga tumatahan sa lupain. <span id="chapter32_verse18"></span><strong><sup>18 </sup></strong>Hindi kami babalik sa aming mga bahay hanggang sa mapaglaanan ng mga anak ni Israel ang kanilang sarili ng lupaing ari-arian, na bawat isa ay may kaniyang sariling mana. <span id="chapter32_verse19"></span><strong><sup>19 </sup></strong>Sapagkat hindi kami tatanggap ng mana kasama nila mula sa panig ng Jordan at sa dako pa roon, sapagkat ang aming mana ay napasaamin mula sa panig ng Jordan sa dakong sikatan ng araw.”</p>
<p id="p337" data-pid="337" class="p337"><span id="chapter32_verse20"></span><strong><sup>20 </sup></strong>Dahil dito ay sinabi ni Moises sa kanila: “Kung gagawin ninyo ang bagay na ito, kung sasakbatan ninyo ang inyong sarili sa harap ni Jehova para sa digmaan, <span id="chapter32_verse21"></span><strong><sup>21 </sup></strong>at bawat isa sa inyo na nasasakbatan ay tatawid nga ng Jordan sa harap ni Jehova, hanggang sa maitaboy niya ang kaniyang mga kaaway mula sa harap niya, <span id="chapter32_verse22"></span><strong><sup>22 </sup></strong>at ang lupain ay masupil nga sa harap ni Jehova, at pagkatapos ay bumalik kayo, kung magkagayon ay magiging malaya nga kayo sa pagkakasala laban kay Jehova at laban sa Israel; at ang lupaing ito ay magiging inyo bilang pag-aari sa harap ni Jehova. <span id="chapter32_verse23"></span><strong><sup>23 </sup></strong>Ngunit kung hindi ganito ang gagawin ninyo, tiyak na magkakasala nga kayo laban kay Jehova. Kung magkagayon ay alamin ninyo na aabutan kayo ng inyong kasalanan. <span id="chapter32_verse24"></span><strong><sup>24 </sup></strong>Magtayo kayo para sa inyo ng mga lunsod para sa inyong maliliit na bata at ng mga batong kural para sa inyong mga kawan, at ang lumabas sa inyong bibig ay gawin ninyo.”</p>
<p id="p338" data-pid="338" class="p338"><span id="chapter32_verse25"></span><strong><sup>25 </sup></strong>Nang magkagayon ay sinabi ng mga anak ni Gad at ng mga anak ni Ruben ang ganito kay Moises: “Gagawin ng iyong mga lingkod ang gaya ng iniuutos ng aking panginoon. <span id="chapter32_verse26"></span><strong><sup>26 </sup></strong>Ang aming maliliit na bata, ang aming mga asawa, ang aming mga alagang hayop at ang lahat ng aming mga alagang hayop ay mananatili roon <span id="page278" class="pageNum" data-no="278" data-before-text="278"></span>sa mga lunsod ng Gilead, <span id="chapter32_verse27"></span><strong><sup>27 </sup></strong>ngunit ang iyong mga lingkod ay tatawid, bawat isa na nasasakbatan para sa hukbo, sa harap ni Jehova para sa digmaan, gaya ng sinasalita ng aking panginoon.”</p>
<p id="p339" data-pid="339" class="p339"><span id="chapter32_verse28"></span><strong><sup>28 </sup></strong>Sa gayon ay nag-utos si Moises may kaugnayan sa kanila kay Eleazar na saserdote at kay Josue na anak ni Nun at sa mga ulo ng mga ama ng mga tribo ng mga anak ni Israel. <span id="chapter32_verse29"></span><strong><sup>29 </sup></strong>Kaya sinabi ni Moises sa kanila: “Kung ang mga anak ni Gad at ang mga anak ni Ruben ay tatawid na kasama ninyo sa Jordan, bawat isa na nasasakbatan para sa digmaan, sa harap ni Jehova, at ang lupain ay masupil nga sa harap ninyo, ibibigay naman ninyo sa kanila ang lupain ng Gilead bilang pag-aari. <span id="chapter32_verse30"></span><strong><sup>30 </sup></strong>Ngunit kung hindi sila tatawid na nasasakbatang kasama ninyo, patatahanin nga sila sa gitna ninyo sa lupain ng Canaan.”</p>
<p id="p340" data-pid="340" class="p340"><span id="chapter32_verse31"></span><strong><sup>31 </sup></strong>Dito ay sumagot ang mga anak ni Gad at ang mga anak ni Ruben, na nagsasabi: “Kung ano ang sinalita ni Jehova sa iyong mga lingkod ay gayon ang gagawin namin. <span id="chapter32_verse32"></span><strong><sup>32 </sup></strong>Kami mismo ay tatawid na nasasakbatan sa harap ni Jehova sa lupain ng Canaan, at ang pagmamay-ari ng aming mana ay mapapasaamin sa panig na ito ng Jordan.” <span id="chapter32_verse33"></span><strong><sup>33 </sup></strong>Sa gayon ay ibinigay ni Moises sa kanila, samakatuwid ay sa mga anak ni Gad at sa mga anak ni Ruben at sa kalahati ng tribo ni Manases na anak ni Jose, ang kaharian ni Sihon na hari ng mga Amorita at ang kaharian ni Og na hari ng Basan, ang lupain na bahagi ng mga lunsod nito na nasa mga teritoryo niyaon, at ang mga lunsod ng lupain sa palibot.</p>
<p id="p341" data-pid="341" class="p341"><span id="chapter32_verse34"></span><strong><sup>34 </sup></strong>At itinayo ng mga anak ni Gad ang Dibon at ang Atarot at ang Aroer, <span id="chapter32_verse35"></span><strong><sup>35 </sup></strong>at ang Atrot-sopan at ang Jazer at ang Jogbeha, <span id="chapter32_verse36"></span><strong><sup>36 </sup></strong>at ang Bet-nimra at ang Bet-haran, mga lunsod na may mga kuta, at mga batong kural ng kawan. <span id="chapter32_verse37"></span><strong><sup>37 </sup></strong>At itinayo ng mga anak ni Ruben ang Hesbon at ang Eleale at ang Kiriataim, <span id="chapter32_verse38"></span><strong><sup>38 </sup></strong>at ang Nebo at ang Baal-meon—ang mga pangalan ng mga iyon ay binago—at ang Sibma; at pinasimulan nilang tawagin ayon sa kanilang sariling mga pangalan ang mga pangalan ng mga lunsod na kanilang itinayo.</p>
<p id="p342" data-pid="342" class="p342"><span id="chapter32_verse39"></span><strong><sup>39 </sup></strong>At ang mga anak ni Makir na anak ni Manases ay humayo patungo sa Gilead at binihag nila iyon at itinaboy ang mga Amorita na naroroon. <span id="chapter32_verse40"></span><strong><sup>40 </sup></strong>Sa gayon ay ibinigay ni Moises ang Gilead kay Makir na anak ni Manases, at nanahanan siya roon. <span id="chapter32_verse41"></span><strong><sup>41 </sup></strong>At si Jair na anak ni Manases ay humayo at binihag ang kanilang mga nakatoldang nayon, at pinasimulan niyang tawaging Havot-jair ang mga iyon. <span id="chapter32_verse42"></span><strong><sup>42 </sup></strong>At si Noba ay humayo at binihag ang Kenat at ang mga sakop na bayan nito; at ito ay pinasimulan niyang tawaging Noba ayon sa kaniyang sariling pangalan.</p>
</body>
</html>
