<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>2 Samuel 17</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">2 Samuel</a>  <a href="biblechapternav10.xhtml">17</a> : <a href="bibleversenav10_17.xhtml">1 - 29</a></p>
<p id="p124" data-pid="124" class="p124"><span id="chapter17"></span><span id="chapter17_verse1"></span><span class="w_ch"><strong>17 </strong></span>At sinabi ni Ahitopel kay Absalom: “Pakisuyo, papiliin mo ako ng labindalawang libong lalaki at titindig ako at hahabulin ko si David ngayong gabi. <span id="chapter17_verse2"></span><strong><sup>2 </sup></strong>At paroroon ako sa kaniya habang siya ay nanghihimagod at nanghihina ang dalawang kamay, at tiyak na panginginigin ko siya; at ang buong bayan na kasama niya ay tatakas, at pababagsakin ko nga ang hari na nag-iisa. <span id="chapter17_verse3"></span><strong><sup>3 </sup></strong>At hayaan mong ibalik ko sa iyo ang buong bayan. Ang katumbas ng pagbabalik ng lahat ay ang lalaki na siyang hinahanap mo; at ang buong bayan mismo ay mapapayapa.” <span id="chapter17_verse4"></span><strong><sup>4 </sup></strong>At ang salita ay naging marapat sa paningin ni Absalom at sa paningin ng lahat ng matatandang lalaki ng Israel.</p>
<p id="p125" data-pid="125" class="p125"><span id="chapter17_verse5"></span><strong><sup>5 </sup></strong>Gayunman, sinabi ni Absalom: “Pakisuyo, tawagin din si Husai na Arkita, at pakinggan natin kung ano ang nasa kaniya mismong bibig.” <span id="chapter17_verse6"></span><strong><sup>6 </sup></strong>Kaya pumaroon si Husai kay Absalom. At sinabi ni Absalom sa kaniya: “Ayon sa salitang ito ang sinalita ni Ahitopel. Kikilos ba tayo ayon sa kaniyang salita? Kung hindi ay magsalita ka nga.” <span id="chapter17_verse7"></span><strong><sup>7 </sup></strong>Dahil dito ay sinabi ni Husai kay Absalom: “Ang payo na ipinayo ni Ahitopel ay hindi mabuti sa pagkakataong ito!”</p>
<p id="p126" data-pid="126" class="p126"><span id="chapter17_verse8"></span><strong><sup>8 </sup></strong>At sinabi pa ni Husai: “Kilalang-kilala mo ang iyong ama at ang kaniyang mga tauhan, na sila ay makapangyarihan, at mapapait ang kanilang kaluluwa, na gaya ng babaing oso na nawalan ng kaniyang mga anak sa parang; at ang iyong ama ay isang mandirigma, at hindi siya magpapalipas ng gabi kasama ng bayan. <span id="chapter17_verse9"></span><strong><sup>9 </sup></strong>Narito! Siya ngayon ay nagtatago sa isa sa mga hukay o sa iba pang dako; at mangyayari nga, kapag dumaluhong siya sa kanila sa pasimula, ang isa na nakaririnig niyaon ay makaririnig nga at magsasabi, ‘Isang pagkatalo ang naganap sa gitna ng bayan na sumusunod kay Absalom!’ <span id="chapter17_verse10"></span><strong><sup>10 </sup></strong>At maging ang magiting na lalaki na ang puso ay gaya ng puso ng leon ay tiyak na manlalambot sa panghihina; sapagkat batid ng buong Israel na ang iyong ama ay isang makapangyarihang lalaki at gayundin ang magigiting na lalaking kasama niya. <span id="chapter17_verse11"></span><strong><sup>11 </sup></strong>Sinasabi ko nga bilang payo: Matipon nga sa iyo ang buong Israel, mula sa Dan hanggang sa Beer-sheba, na gaya ng mga butil ng buhangin na nasa tabi ng dagat dahil sa dami, at ang iyong sariling pagkatao ay hahayo sa labanan. <span id="chapter17_verse12"></span><strong><sup>12 </sup></strong>At paroroon tayo laban sa kaniya sa isa sa mga dako kung saan siya tiyak na masusumpungan, at tayo mismo ay daragsa sa kaniya na gaya ng paglagpak ng hamog sa lupa; at tiyak na walang matitirang isa man sa kaniya at sa lahat ng mga lalaking kasama niya. <span id="chapter17_verse13"></span><strong><sup>13 </sup></strong>At kung uurong siya patungo sa isang lunsod, ang buong Israel ay magdadala rin ng mga lubid sa lunsod na iyon, at kakaladkarin natin iyon hanggang sa agusang libis, hanggang sa wala <span id="page518" class="pageNum" data-no="518" data-before-text="518"></span>nang masumpungan doon kahit isang maliit na bato.”</p>
<p id="p127" data-pid="127" class="p127"><span id="chapter17_verse14"></span><strong><sup>14 </sup></strong>Nang magkagayon ay sinabi ni Absalom at ng lahat ng mga lalaki ng Israel: “Ang payo ni Husai na Arkita ay mas mabuti kaysa sa payo ni Ahitopel!” At si Jehova mismo ang nag-utos na biguin ang payo ni Ahitopel bagaman mabuti, upang si Jehova ay makapagpasapit ng kapahamakan kay Absalom.</p>
<p id="p128" data-pid="128" class="p128"><span id="chapter17_verse15"></span><strong><sup>15 </sup></strong>Nang maglaon ay sinabi ni Husai kay Zadok at kay Abiatar na mga saserdote: “Ganito at gayon ang ipinayo ni Ahitopel kay Absalom at sa matatandang lalaki ng Israel; at ganito at gayon naman ang ipinayo ko. <span id="chapter17_verse16"></span><strong><sup>16 </sup></strong>Ngayon nga ay magsugo kayong mabilis at sabihin ninyo kay David, na sinasabi, ‘Huwag kang manuluyan sa mga disyertong kapatagan ng ilang ngayong gabi, kundi dapat ka rin namang tumawid nang walang pagsala, dahil baka ang hari at ang buong bayan na kasama niya ay malamon.’ ”</p>
<p id="p129" data-pid="129" class="p129"><span id="chapter17_verse17"></span><strong><sup>17 </sup></strong>Habang si Jonatan at si Ahimaas ay nakatayo sa En-rogel, isang alilang babae ang pumaroon at nagsabi sa kanila. Kaya sila ay yumaon, yamang kailangan nilang sabihan si Haring David; sapagkat hindi sila dapat na makitang pumapasok sa lunsod. <span id="chapter17_verse18"></span><strong><sup>18 </sup></strong>Ngunit isang kabataang lalaki ang nakakita sa kanila at nagsabi kay Absalom. Kaya silang dalawa ay mabilis na umalis at pumaroon sa bahay ng isang lalaki sa Bahurim, na may balon sa kaniyang looban; at lumusong sila roon. <span id="chapter17_verse19"></span><strong><sup>19 </sup></strong>Pagkatapos niyaon, ang babae ay kumuha at naglatag ng isang pantabing sa ibabaw ng balon at nagbunton ng giniik na butil sa ibabaw niyaon; at walang anumang bagay ang nahayag tungkol doon. <span id="chapter17_verse20"></span><strong><sup>20 </sup></strong>Ang mga lingkod ni Absalom ay pumaroon ngayon sa babae sa bahay nito at nagsabi: “Nasaan si Ahimaas at si Jonatan?” Sinabi naman ng babae sa kanila: “Dumaan sila mula rito patungo sa tubig.” Nang magkagayon ay patuloy silang naghanap, at hindi nila sila nasumpungan kung kaya bumalik na sila sa Jerusalem.</p>
<p id="p130" data-pid="130" class="p130"><span id="chapter17_verse21"></span><strong><sup>21 </sup></strong>At nangyari nga na pagkaalis nila ay umahon sila sa balon at yumaon at nagsaysay kay Haring David at nagsabi kay David: “Tumindig kayo at tumawid nang mabilis sa tubig; sapagkat ganito ang ipinayo ni Ahitopel laban sa inyo.” <span id="chapter17_verse22"></span><strong><sup>22 </sup></strong>Kaagad na tumindig si David at gayundin ang buong bayan na kasama niya, at patuloy silang tumawid ng Jordan hanggang sa magliwanag ang umaga, hanggang sa wala nang isa mang nagkulang na hindi tumawid sa Jordan.</p>
<p id="p131" data-pid="131" class="p131"><span id="chapter17_verse23"></span><strong><sup>23 </sup></strong>Kung tungkol kay Ahitopel, nakita niyang hindi isinagawa ang kaniyang payo, at siniyahan niya ang isang asno at tumindig at umuwi sa kaniyang bahay sa kaniyang sariling lunsod. Pagkatapos ay nagbilin siya sa kaniyang sambahayan at nagbigti at sa gayon ay namatay. Kaya inilibing siya sa dakong libingan ng kaniyang mga ninuno.</p>
<p id="p132" data-pid="132" class="p132"><span id="chapter17_verse24"></span><strong><sup>24 </sup></strong>Kung tungkol kay David, pumaroon siya sa Mahanaim, at si Absalom naman ay tumawid ng Jordan, siya at ang lahat ng mga lalaki ng Israel na kasama niya. <span id="chapter17_verse25"></span><strong><sup>25 </sup></strong>At si Amasa ang siyang inilagay ni Absalom bilang kahalili ni Joab sa hukbo; at si Amasa ang anak ng isang lalaki na ang pangalan ay Itra na Israelita, na sumiping kay Abigail na anak ni Nahas, na kapatid ni Zeruias, na ina ni Joab. <span id="chapter17_verse26"></span><strong><sup>26 </sup></strong>At ang Israel at si Absalom ay nagkampo sa lupain ng Gilead.</p>
<p id="p133" data-pid="133" class="p133"><span id="chapter17_verse27"></span><strong><sup>27 </sup></strong>At nangyari nga, nang dumating si David sa Mahanaim, si Sobi na anak ni Nahas mula sa <span id="page519" class="pageNum" data-no="519" data-before-text="519"></span>Raba ng mga anak ni Ammon, at si Makir na anak ni Amiel mula sa Lo-debar, at si Barzilai na Gileadita mula sa Rogelim <span id="chapter17_verse28"></span><strong><sup>28 </sup></strong>ay nagdala ng mga higaan at mga hugasan at mga sisidlan ng magpapalayok, at trigo at sebada at harina at binusang butil at mga habas at mga lentehas at sinangag na butil; <span id="chapter17_verse29"></span><strong><sup>29 </sup></strong>at ang pulot-pukyutan at mantikilya at mga tupa at mga kulta mula sa baka ay inilabas nila upang makain ni David at ng bayan na kasama niya, sapagkat ang sabi nila: “Ang bayan ay gutóm at pagód at uháw sa ilang.”</p>
</body>
</html>
