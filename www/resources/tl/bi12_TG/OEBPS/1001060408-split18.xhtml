<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Hukom 18</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Hukom</a>  <a href="biblechapternav7.xhtml">18</a> : <a href="bibleversenav7_18.xhtml">1 - 31</a></p>
<p id="p177" data-pid="177" class="p177"><span id="chapter18"></span><span id="chapter18_verse1"></span><span class="w_ch"><strong>18 </strong></span>Noong mga araw na iyon ay walang hari sa Israel. At noong mga araw na iyon ay naghahanap ang tribo ng mga Danita ng isang mana para sa sarili nito upang matahanan; sapagkat hanggang sa araw na iyon ay wala pang manang napapasakanila sa gitna ng mga tribo ng Israel.</p>
<p id="p178" data-pid="178" class="p178"><span id="chapter18_verse2"></span><strong><sup>2 </sup></strong>Nang maglaon ay nagsugo ang mga anak ni Dan ng limang lalaki mula sa kanilang pamilya, mga lalaki mula sa kanila, mga lalaki na mga taong magigiting, mula sa Zora at Estaol, upang tiktikan ang lupain at upang galugarin iyon. Kaya sinabi nila sa kanila: “Humayo kayo, galugarin ninyo ang lupain.” Sa kalaunan ay pumasok sila sa bulubunduking pook ng Efraim hanggang sa bahay ni Mikas at nagpalipas ng gabi roon. <span id="chapter18_verse3"></span><strong><sup>3 </sup></strong>Samantalang malapit sila sa bahay ni Mikas, nakilala nila ang tinig ng kabataang lalaki, na Levita, kung kaya lumiko sila roon. At sinabi nila sa kaniya: “Sino ang nagdala sa iyo rito, at ano ang ginagawa mo sa dakong ito, at ano ang kailangan mo rito?” <span id="chapter18_verse4"></span><strong><sup>4 </sup></strong>Sinabi naman niya sa kanila: “Ganito’t ganoon ang ginawa ni Mikas para sa akin upang maupahan niya ako, at upang makapagsilbi ako bilang saserdote para sa kaniya.” <span id="chapter18_verse5"></span><strong><sup>5 </sup></strong>Pagkatapos <span id="page419" class="pageNum" data-no="419" data-before-text="419"></span>ay sinabi nila sa kaniya: “Pakisuyo, sumangguni ka sa Diyos upang malaman namin kung magiging matagumpay ang aming lakad na paroroonan namin.” <span id="chapter18_verse6"></span><strong><sup>6 </sup></strong>Kaya sinabi sa kanila ng saserdote: “Yumaon kayong payapa. Nasa harap nga ni Jehova ang inyong lakad na paroroonan ninyo.”</p>
<p id="p179" data-pid="179" class="p179"><span id="chapter18_verse7"></span><strong><sup>7 </sup></strong>Sa gayon ay yumaon ang limang lalaki at dumating sa Lais at nakita nila kung paanong ang bayan na nasa loob niyaon ay nananahanang may pananalig sa sarili ayon sa kaugalian ng mga Sidonio, tahimik at walang pangamba, at walang mapaniil na manlulupig ang nanliligalig ng anumang bagay sa lupain, dahil malayo sila mula sa mga Sidonio at wala silang kaugnayan sa mga tao.</p>
<p id="p180" data-pid="180" class="p180"><span id="chapter18_verse8"></span><strong><sup>8 </sup></strong>Sa kalaunan ay dumating sila sa kanilang mga kapatid sa Zora at Estaol, at sinabi sa kanila ng kanilang mga kapatid: “Kumusta na kayo?” <span id="chapter18_verse9"></span><strong><sup>9 </sup></strong>Dito ay sinabi nila: “Bumangon kayo, at umahon tayo laban sa kanila; sapagkat nakita namin ang lupain, at, narito! napakabuti. At kayo ay nag-aatubili. Huwag kayong magmakupad sa paglakad upang pumasok at ariin ang lupain. <span id="chapter18_verse10"></span><strong><sup>10 </sup></strong>Sa pagpasok ninyo ay daratnan ninyo ang isang bayang walang pangamba, at ang lupain ay totoong maluwang; sapagkat ibinigay iyon ng Diyos sa inyong kamay, isang dako na walang kakulangan sa anumang uri ng bagay na nasa lupa.”</p>
<p id="p181" data-pid="181" class="p181"><span id="chapter18_verse11"></span><strong><sup>11 </sup></strong>At anim na raang lalaking nabibigkisan ng mga sandatang pandigma, mula sa pamilya ng mga Danita, ang lumisan mula roon, samakatuwid ay mula sa Zora at Estaol. <span id="chapter18_verse12"></span><strong><sup>12 </sup></strong>At umahon sila at nagkampo sa Kiriat-jearim sa Juda. Iyan ang dahilan kung bakit nila tinawag na Mahane-dan ang dakong iyon hanggang sa araw na ito. Narito! Iyon ay sa kanluran ng Kiriat-jearim. <span id="chapter18_verse13"></span><strong><sup>13 </sup></strong>Pagkatapos ay nagdaan sila mula roon patungo sa bulubunduking pook ng Efraim at nakarating sila hanggang sa bahay ni Mikas.</p>
<p id="p182" data-pid="182" class="p182"><span id="chapter18_verse14"></span><strong><sup>14 </sup></strong>Nang magkagayon ay sumagot ang limang lalaking yumaon upang tiktikan ang lupain ng Lais at nagsabi sa kanilang mga kapatid: “Alam ba ninyo na sa mga bahay na ito ay may isang epod at terapim at isang inukit na imahen at isang binubong estatuwa? At ngayon ay isipin ninyo kung ano ang dapat ninyong gawin.” <span id="chapter18_verse15"></span><strong><sup>15 </sup></strong>Kaya lumiko sila roon at pumaroon sa bahay ng kabataang lalaki, na Levita, sa bahay ni Mikas, at itinanong nila kung ano na ang kaniyang kalagayan. <span id="chapter18_verse16"></span><strong><sup>16 </sup></strong>Samantala, ang anim na raang lalaking nabibigkisan ng kanilang mga sandatang pandigma, na mula sa mga anak ni Dan, ay nakatayo sa pasukan ng pintuang-daan. <span id="chapter18_verse17"></span><strong><sup>17 </sup></strong>Ang limang lalaki na yumaon upang tiktikan ang lupain ay umahon ngayon, upang makapasok sila roon upang kunin ang inukit na imahen at ang epod at ang terapim at ang binubong imahen. (At ang saserdote ay nakatayo sa pasukan ng pintuang-daan kasama ang anim na raang lalaking nabibigkisan ng mga sandatang pandigma.) <span id="chapter18_verse18"></span><strong><sup>18 </sup></strong>At ang mga ito ay pumasok sa bahay ni Mikas at kinuha nila ang inukit na imahen, ang epod at ang terapim at ang binubong imahen. Dahil dito ay sinabi ng saserdote sa kanila: “Ano ang ginagawa ninyo?” <span id="chapter18_verse19"></span><strong><sup>19 </sup></strong>Ngunit sinabi nila sa kaniya: “Tumahimik ka. Takpan mo ng iyong kamay ang iyong bibig, at sumama ka sa amin at ikaw ay maging ama at saserdote para sa <span id="page420" class="pageNum" data-no="420" data-before-text="420"></span>amin. Alin ang mas mabuti, ang manatili kang saserdote sa sambahayan ng iisang tao o ang maging saserdote ka sa isang tribo at pamilya sa Israel?” <span id="chapter18_verse20"></span><strong><sup>20 </sup></strong>Dahil dito ay nalugod ang puso ng saserdote, at kinuha niya ngayon ang epod at ang terapim at ang inukit na imahen at pumasok sa gitna ng bayan.</p>
<p id="p183" data-pid="183" class="p183"><span id="chapter18_verse21"></span><strong><sup>21 </sup></strong>Sa gayon ay pumihit sila at yumaon at inilagay nila sa unahan nila ang maliliit na bata at ang mga alagang hayop at ang mahahalagang bagay. <span id="chapter18_verse22"></span><strong><sup>22 </sup></strong>Nakalayo na sila mula sa bahay ni Mikas nang ang mga lalaki na nasa mga bahay na malapit sa bahay ni Mikas ay magpisan-pisan at nagsikap na maabutan ang mga anak ni Dan. <span id="chapter18_verse23"></span><strong><sup>23 </sup></strong>Nang patuloy silang sumisigaw sa mga anak ni Dan, iniharap nga nila ang kanilang mga mukha at sinabi kay Mikas: “Ano ang nangyayari sa iyo anupat ikaw ay napisan?” <span id="chapter18_verse24"></span><strong><sup>24 </sup></strong>Kaya sinabi niya: “Ang aking mga diyos na ginawa ko ay kinuha ninyo, gayundin ang saserdote, at yumayaon kayo, at ano pa ang nasa akin? Paano ngang sasabihin ninyo sa akin, ‘Ano ang nangyayari sa iyo?’ ” <span id="chapter18_verse25"></span><strong><sup>25 </sup></strong>Dito ay sinabi sa kaniya ng mga anak ni Dan: “Huwag mong iparinig nang malapit sa amin ang iyong tinig, dahil baka salakayin kayo ng mga lalaking mapapait ang kaluluwa, at maiwala mo ang iyong sariling kaluluwa at ang kaluluwa ng iyong sambahayan.” <span id="chapter18_verse26"></span><strong><sup>26 </sup></strong>At ang mga anak ni Dan ay nagpatuloy sa kanilang lakad; at nakita ni Mikas na mas malakas sila kaysa sa kaniya, kaya pumihit siya at bumalik sa kaniyang bahay.</p>
<p id="p184" data-pid="184" class="p184"><span id="chapter18_verse27"></span><strong><sup>27 </sup></strong>Kung tungkol sa kanila, kinuha nila ang ginawa ni Mikas at ang naging saserdote niya, at nagpatuloy sila patungong Lais, laban sa isang bayang tahimik at walang pangamba. At sinaktan nila sila sa pamamagitan ng talim ng tabak, at ang lunsod ay sinunog nila sa apoy. <span id="chapter18_verse28"></span><strong><sup>28 </sup></strong>At walang naging tagapagligtas, sapagkat malayo iyon mula sa Sidon, at wala silang anumang kaugnayan sa mga tao; at iyon ay nasa mababang kapatagan na nasa Bet-rehob. Pagkatapos ay itinayo nila ang lunsod at nanahanan sila roon. <span id="chapter18_verse29"></span><strong><sup>29 </sup></strong>Isa pa, tinawag nilang Dan ang pangalan ng lunsod ayon sa pangalan ng kanilang ama, na si Dan, na ipinanganak kay Israel. Gayunpaman, Lais ang pangalan ng lunsod noong una. <span id="chapter18_verse30"></span><strong><sup>30 </sup></strong>Pagkatapos ay itinayo ng mga anak ni Dan sa ganang kanila ang inukit na imahen; at si Jonatan na anak ni Gersom, na anak ni Moises, siya at ang kaniyang mga anak ay naging mga saserdote sa tribo ng mga Danita hanggang sa araw na dalhin sa pagkatapon ang lupain. <span id="chapter18_verse31"></span><strong><sup>31 </sup></strong>At pinanatili nilang nakatindig sa ganang kanila ang inukit na imahen ni Mikas, na ginawa niya, sa lahat ng mga araw na ang bahay ng tunay na Diyos ay nananatili sa Shilo.</p>
</body>
</html>
