<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>2 Cronica 26</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">2 Cronica</a>  <a href="biblechapternav14.xhtml">26</a> : <a href="bibleversenav14_26.xhtml">1 - 23</a></p>
<p id="p152" data-pid="152" class="p152"><span id="chapter26"></span><span id="chapter26_verse1"></span><span class="w_ch"><strong>26 </strong></span>Nang magkagayon ay kinuha ng buong bayan ng Juda si Uzias, siya ay labing-anim na taóng gulang, at ginawa nila siyang hari bilang kahalili ng kaniyang amang si Amazias. <span id="chapter26_verse2"></span><strong><sup>2 </sup></strong>Siya ang nagtayong muli ng Elot at pagkatapos ay nagsauli nito sa Juda pagkaraan na ang hari ay humigang kasama ng kaniyang mga ninuno. <span id="chapter26_verse3"></span><strong><sup>3 </sup></strong>Labing-anim na taóng gulang si Uzias nang magsimula siyang maghari, at limampu’t dalawang taon siyang naghari sa Jerusalem. At ang pangalan ng kaniyang ina ay Jecolias ng Jerusalem. <span id="chapter26_verse4"></span><strong><sup>4 </sup></strong>At patuloy niyang ginawa ang tama sa paningin ni Jehova, ayon sa lahat ng ginawa ni Amazias na kaniyang ama. <span id="chapter26_verse5"></span><strong><sup>5 </sup></strong>At siya ay patuluyang nakahilig na hanapin ang Diyos nang mga araw ni Zacarias, ang tagapagturo ng pagkatakot sa tunay na Diyos; at, nang mga araw ng kaniyang paghahanap kay Jehova, pinasagana siya ng tunay na Diyos.</p>
<p id="p153" data-pid="153" class="p153"><span id="chapter26_verse6"></span><strong><sup>6 </sup></strong>At lumabas siya at nakipaglaban sa mga Filisteo at sinira ang pader ng Gat at ang pader ng Jabne at ang pader ng Asdod, pagkatapos ay nagtayo siya ng mga lunsod sa teritoryo ng Asdod at sa gitna ng mga Filisteo. <span id="chapter26_verse7"></span><strong><sup>7 </sup></strong>At patuloy siyang tinulungan ng tunay na Diyos laban sa mga Filisteo at laban sa mga Arabe na tumatahan sa Gurbaal at sa mga Meunim. <span id="chapter26_verse8"></span><strong><sup>8 </sup></strong>At ang mga Ammonita ay nagsimulang magbigay ng tributo kay Uzias. Nang maglaon ay lumaganap ang kaniyang kabantugan maging hanggang sa Ehipto, sapagkat nagpamalas siya ng pambihirang lakas. <span id="chapter26_verse9"></span><strong><sup>9 </sup></strong>Bukod diyan, si Uzias ay nagtayo ng mga tore sa Jerusalem sa tabi ng Panulukang Pintuang-daan at sa tabi ng Pintuang-daan ng Libis at sa tabi ng Patibayan, at pinatibay ang mga iyon. <span id="chapter26_verse10"></span><strong><sup>10 </sup></strong>Karagdagan pa, nagtayo siya ng mga tore sa ilang, at humukay ng maraming imbakang-tubig (sapagkat nagkaroon siya ng napakaraming alagang hayop), at gayundin sa Sepela at sa talampas. May mga magsasaka at mga tagapag-alaga ng ubasan sa mga bundok at sa Carmel, sapagkat maibigin siya sa agrikultura.</p>
<p id="p154" data-pid="154" class="p154"><span id="chapter26_verse11"></span><strong><sup>11 </sup></strong>Bukod diyan, si Uzias ay nagkaroon ng isang hukbong nakikipagdigma, yaong mga lumalabas sa paglilingkod militar nang pulu-pulutong, ayon sa bilang ng kanilang pagkakarehistro sa pamamagitan ng kamay ni Jeiel na kalihim at ni Maaseias na opisyal sa ilalim ng pangangasiwa ni Hananias ng mga prinsipe ng hari. <span id="chapter26_verse12"></span><strong><sup>12 </sup></strong>Ang buong bilang ng mga ulo ng mga <span id="page722" class="pageNum" data-no="722" data-before-text="722"></span>sambahayan sa panig ng ama, ng magigiting at makapangyarihang mga lalaki, ay dalawang libo anim na raan. <span id="chapter26_verse13"></span><strong><sup>13 </sup></strong>At sa ilalim ng kanilang pangangasiwa ang mga puwersa ng hukbo ay tatlong daan at pitong libo limang daang lalaki na nakikipagdigma na may kapangyarihan ng isang hukbong militar upang tumulong sa hari laban sa kaaway. <span id="chapter26_verse14"></span><strong><sup>14 </sup></strong>At si Uzias ay patuloy na naghanda para sa kanila, para sa buong hukbo, ng mga kalasag at mga sibat at mga helmet at mga kutamaya at mga busog at mga batong panghilagpos. <span id="chapter26_verse15"></span><strong><sup>15 </sup></strong>Karagdagan pa, gumawa siya sa Jerusalem ng mga makinang pandigma, na likha ng mga inhinyero, upang ang mga iyon ay malagay sa mga tore at sa mga panulukan, upang magpahilagpos ng mga palaso at malalaking bato. Dahil dito ay lumaganap ang kaniyang kabantugan hanggang sa malayo, sapagkat natulungan siya sa kamangha-manghang paraan hanggang sa siya ay lumakas.</p>
<p id="p155" data-pid="155" class="p155"><span id="chapter26_verse16"></span><strong><sup>16 </sup></strong>Gayunman, nang siya ay malakas na, ang kaniyang puso ay nagpalalo hanggang sa naging sanhi pa nga ng kapahamakan, anupat gumawi siya nang di-tapat laban kay Jehova na kaniyang Diyos at pumasok sa templo ni Jehova upang magsunog ng insenso sa ibabaw ng altar ng insenso. <span id="chapter26_verse17"></span><strong><sup>17 </sup></strong>Kaagad na pumasok na kasunod niya si Azarias na saserdote at may kasama siyang mga saserdote ni Jehova, walumpung magigiting na lalaki. <span id="chapter26_verse18"></span><strong><sup>18 </sup></strong>At tumindig sila laban kay Uzias na hari at nagsabi sa kaniya: “Hindi mo gawain, O Uzias, ang magsunog ng insenso para kay Jehova, kundi gawain ng mga saserdoteng mga anak ni Aaron, na mga pinabanal, ang magsunog ng insenso. Lumabas ka mula sa santuwaryo; sapagkat gumawi ka nang di-tapat, at hindi ito magdudulot ng anumang ikaluluwalhati mo sa bahagi ng Diyos na Jehova.”</p>
<p id="p156" data-pid="156" class="p156"><span id="chapter26_verse19"></span><strong><sup>19 </sup></strong>Ngunit si Uzias ay nagngalit habang may isang insensaryo sa kaniyang kamay para sa pagsusunog ng insenso, at, habang nagngangalit siya laban sa mga saserdote, ang ketong ay biglang lumitaw sa kaniyang noo sa harap ng mga saserdote sa bahay ni Jehova sa tabi ng altar ng insenso. <span id="chapter26_verse20"></span><strong><sup>20 </sup></strong>Nang si Azarias na punong saserdote at ang lahat ng saserdote ay humarap sa kaniya, aba, narito, kinapitan siya ng ketong sa kaniyang noo! Kaya dali-dali nilang inalis siya mula roon, at siya man ay nagmadaling lumabas, sapagkat sinaktan siya ni Jehova.</p>
<p id="p157" data-pid="157" class="p157"><span id="chapter26_verse21"></span><strong><sup>21 </sup></strong>At si Uzias na hari ay nanatiling isang ketongin hanggang sa araw ng kaniyang kamatayan, at patuloy siyang nanahanan sa isang bahay na malaya sa mga tungkulin, bilang isang ketongin; sapagkat inihiwalay siya mula sa bahay ni Jehova, samantalang si Jotam na kaniyang anak ang namamahala sa sambahayan ng hari, na humahatol sa bayan ng lupain.</p>
<p id="p158" data-pid="158" class="p158"><span id="chapter26_verse22"></span><strong><sup>22 </sup></strong>At ang iba pa sa mga pangyayari kay Uzias, ang una at ang huli, ay isinulat ni Isaias na anak ni Amoz na propeta. <span id="chapter26_verse23"></span><strong><sup>23 </sup></strong>Sa wakas si Uzias ay humigang kasama ng kaniyang mga ninuno; kaya inilibing nila siyang kasama ng kaniyang mga ninuno, ngunit sa libingang parang ng mga hari, sapagkat sinabi nila: “Siya ay ketongin.” At si Jotam na kaniyang anak ay nagsimulang maghari bilang kahalili niya.</p>
</body>
</html>
