<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Genesis 37</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Genesis</a>  <a href="biblechapternav1.xhtml">37</a> : <a href="bibleversenav1_37.xhtml">1 - 36</a></p>
<p id="p319" data-pid="319" class="p319"><span id="chapter37"></span><span id="chapter37_verse1"></span><span class="w_ch"><strong>37 </strong></span>At si Jacob ay nagpatuloy na manahanan sa lupain na pinanirahan ng kaniyang ama bilang dayuhan, sa lupain ng Canaan.</p>
<p id="p320" data-pid="320" class="p320"><span id="chapter37_verse2"></span><strong><sup>2 </sup></strong>Ito ang kasaysayan ni Jacob.</p>
<p id="p321" data-pid="321" class="p321">Si Jose, nang labimpitong taóng gulang, ay nag-aalaga ng mga tupa kasama ng kaniyang mga kapatid sa gitna ng kawan, at, palibhasa’y bata pa, siya ay kasama ng mga anak ni Bilha at ng mga anak ni Zilpa, na mga asawa ng kaniyang ama. At nagdala si Jose sa kanilang ama ng masamang ulat tungkol sa kanila. <span id="chapter37_verse3"></span><strong><sup>3 </sup></strong>At iniibig ni Israel si Jose nang higit kaysa sa lahat ng iba pa niyang anak, sapagkat siya ang anak sa kaniyang katandaan; at nagpagawa siya ng isang mahaba at guhit-guhit na tulad-kamisang kasuutan para sa kaniya. <span id="chapter37_verse4"></span><strong><sup>4 </sup></strong>Nang makita ng kaniyang mga kapatid na iniibig siya ng kanilang ama nang higit kaysa sa lahat ng kaniyang mga kapatid, sila ay nagsimulang mapoot sa kaniya, at hindi sila makapagsalita sa kaniya nang mapayapa.</p>
<p id="p322" data-pid="322" class="p322"><span id="chapter37_verse5"></span><strong><sup>5 </sup></strong>Nang maglaon ay nanaginip si Jose at sinabi niya iyon sa kaniyang mga kapatid, at nagkaroon sila ng karagdagang dahilan upang kapootan siya. <span id="chapter37_verse6"></span><strong><sup>6 </sup></strong>At sinabi niya sa kanila: “Pakisuyo, pakinggan ninyo ang panaginip na ito na aking napanaginipan. <span id="chapter37_verse7"></span><strong><sup>7 </sup></strong>Buweno, narito, nagtatali tayo ng mga tungkos sa gitna ng parang nang narito, ang aking tungkos ay tumindig at tumayo rin nang tuwid at narito, ang inyong mga tungkos ay pumalibot at yumukod sa aking tungkos.” <span id="chapter37_verse8"></span><strong><sup>8 </sup></strong>At ang kaniyang mga kapatid ay nagsimulang magsabi sa kaniya: “Ikaw ba ay talagang maghahari sa amin? o, Ikaw ba ay talagang magpupuno sa amin?” Kaya nagkaroon sila ng bagong dahilan upang kapootan siya dahil sa kaniyang mga panaginip at dahil sa kaniyang mga salita.</p>
<p id="p323" data-pid="323" class="p323"><span id="chapter37_verse9"></span><strong><sup>9 </sup></strong>Pagkatapos ay nagkaroon siya ng isa pang panaginip, at isinaysay niya iyon sa kaniyang mga kapatid at sinabi: “Narito, nanaginip ako nang minsan pa, at narito, ang araw at ang buwan at ang labing-isang bituin ay yumuyukod sa akin.” <span id="chapter37_verse10"></span><strong><sup>10 </sup></strong>Nang magkagayon ay isinaysay niya iyon sa kaniyang ama at gayundin sa kaniyang mga kapatid, at pinasimulan siyang sawayin ng kaniyang ama at sinabi sa kaniya: <span id="page67" class="pageNum" data-no="67" data-before-text="67"></span>“Ano ang kahulugan ng panaginip na ito na iyong napanaginipan? Ako ba at gayundin ang iyong ina at ang iyong mga kapatid ay talagang yayaon at yuyukod sa lupa sa harap mo?” <span id="chapter37_verse11"></span><strong><sup>11 </sup></strong>At ang kaniyang mga kapatid ay nanibugho sa kaniya, ngunit iningatan ng kaniyang ama ang pananalita.</p>
<p id="p324" data-pid="324" class="p324"><span id="chapter37_verse12"></span><strong><sup>12 </sup></strong>Ang kaniyang mga kapatid ay yumaon ngayon upang pakainin ang kawan ng kanilang ama malapit sa Sikem. <span id="chapter37_verse13"></span><strong><sup>13 </sup></strong>Pagkaraan ng ilang sandali ay sinabi ni Israel kay Jose: “Ang iyong mga kapatid ay nag-aalaga ng mga kawan malapit sa Sikem, hindi ba? Halika, at isusugo kita sa kanila.” Dahil dito ay sinabi nito sa kaniya: “Narito ako!” <span id="chapter37_verse14"></span><strong><sup>14 </sup></strong>Sa gayon ay sinabi niya rito: “Yumaon ka, pakisuyo. Tingnan mo kung ligtas at tiwasay ang iyong mga kapatid at kung ligtas at tiwasay ang kawan, at magbalik ka sa akin ng salita.” Sa gayon ay pinayaon niya siya mula sa mababang kapatagan ng Hebron, at yumaon siya patungong Sikem. <span id="chapter37_verse15"></span><strong><sup>15 </sup></strong>Nang maglaon ay nasumpungan siya ng isang lalaki at narito, siya ay pagala-gala sa parang. At nag-usisa ang lalaki sa kaniya, na sinasabi: “Ano ang hinahanap mo?” <span id="chapter37_verse16"></span><strong><sup>16 </sup></strong>Dito ay sinabi niya: “Hinahanap ko ang aking mga kapatid. Sabihin mo sa akin, pakisuyo, Saan sila nag-aalaga ng mga kawan?” <span id="chapter37_verse17"></span><strong><sup>17 </sup></strong>At nagpatuloy ang lalaki: “Lumisan na sila mula rito, sapagkat narinig kong sinasabi nila, ‘Pumaroon tayo sa Dotan.’ ” Kaya sinundan ni Jose ang kaniyang mga kapatid at nasumpungan sila sa Dotan.</p>
<p id="p325" data-pid="325" class="p325"><span id="chapter37_verse18"></span><strong><sup>18 </sup></strong>Buweno, nakita nila siya mula sa malayo, at bago siya makalapit sa kanila ay nagsimula silang magpakana nang may katusuhan laban sa kaniya upang patayin siya. <span id="chapter37_verse19"></span><strong><sup>19 </sup></strong>Kaya sinabi nila sa isa’t isa: “Narito! Dumarating ang mapanaginiping iyan. <span id="chapter37_verse20"></span><strong><sup>20 </sup></strong>At ngayon ay halikayo at patayin natin siya at ihagis sa isa sa mga balon; at sabihin natin na isang mabalasik at mabangis na hayop ang lumamon sa kaniya. Pagkatapos ay tingnan natin kung ano ang mangyayari sa kaniyang mga panaginip.” <span id="chapter37_verse21"></span><strong><sup>21 </sup></strong>Nang marinig ito ni Ruben ay sinikap niyang iligtas siya mula sa kanilang kamay. Kaya sinabi niya: “Huwag nating patayin ang kaniyang kaluluwa.” <span id="chapter37_verse22"></span><strong><sup>22 </sup></strong>At si Ruben ay nagsabi pa sa kanila: “Huwag kayong magbubo ng dugo. Ihagis ninyo siya sa balon na ito na nasa ilang at huwag ninyo siyang pagbuhatan ng marahas na kamay.” Ang layunin niya ay iligtas siya mula sa kanilang kamay upang maibalik siya sa kaniyang ama.</p>
<p id="p326" data-pid="326" class="p326"><span id="chapter37_verse23"></span><strong><sup>23 </sup></strong>Kaya nangyari, nang makarating si Jose sa kaniyang mga kapatid ay hinubaran nila si Jose ng kaniyang mahabang kasuutan, ang mahabang guhit-guhit na kasuutan nga na suot niya; <span id="chapter37_verse24"></span><strong><sup>24 </sup></strong>pagkatapos ay kinuha nila siya at inihagis siya sa balon. Noon ay walang laman ang hukay; walang tubig doon.</p>
<p id="p327" data-pid="327" class="p327"><span id="chapter37_verse25"></span><strong><sup>25 </sup></strong>Nang magkagayon ay umupo sila upang kumain ng tinapay. Nang itingin nila ang kanilang mga mata at tumingin, aba, narito, dumarating mula sa Gilead ang isang pulutong ng mga Ismaelita, at ang kanilang mga kamelyo ay may dalang ladano at balsamo at madagtang talob, na yumayaon upang ilusong iyon sa Ehipto. <span id="chapter37_verse26"></span><strong><sup>26 </sup></strong>Dahil dito ay sinabi ni Juda sa kaniyang mga kapatid: “Ano ang magiging pakinabang kung papatayin natin ang ating kapatid at pagtatakpan ang kaniyang dugo? <span id="chapter37_verse27"></span><strong><sup>27 </sup></strong>Halikayo at ipagbili natin siya sa mga Ismaelita, at huwag natin siyang pagbuhatan <span id="page68" class="pageNum" data-no="68" data-before-text="68"></span>ng kamay. Tutal, siya ay ating kapatid, ating laman.” Kaya nakinig sila sa kanilang kapatid. <span id="chapter37_verse28"></span><strong><sup>28 </sup></strong>At may mga lalaki, mga mangangalakal na Midianita, na dumaraan. Kaya kanilang hinila at iniahon si Jose mula sa balon at pagkatapos ay ipinagbili nila si Jose sa mga Ismaelita sa halagang dalawampung pirasong pilak. Nang maglaon ay dinala ng mga ito si Jose sa Ehipto.</p>
<p id="p328" data-pid="328" class="p328"><span id="chapter37_verse29"></span><strong><sup>29 </sup></strong>Di-nagtagal ay bumalik si Ruben sa balon at narito, si Jose ay wala sa balon. Dahil dito ay hinapak niya ang kaniyang mga kasuutan. <span id="chapter37_verse30"></span><strong><sup>30 </sup></strong>Nang bumalik siya sa iba pa niyang mga kapatid ay bumulalas siya: “Ang bata ay wala na! At ako—saan nga ako paroroon?”</p>
<p id="p329" data-pid="329" class="p329"><span id="chapter37_verse31"></span><strong><sup>31 </sup></strong>Gayunman, kinuha nila ang mahabang kasuutan ni Jose at pumatay sila ng isang lalaking kambing at paulit-ulit na isinawsaw sa dugo ang mahabang kasuutan. <span id="chapter37_verse32"></span><strong><sup>32 </sup></strong>Pagkatapos ay ipinadala nila ang mahabang guhit-guhit na kasuutan at ipinabigay iyon sa kanilang ama at sinabi: “Ito ang nasumpungan namin. Pakisuyo, suriin mo kung ito nga ang mahabang kasuutan ng iyong anak o hindi.” <span id="chapter37_verse33"></span><strong><sup>33 </sup></strong>At sinuri niya iyon at bumulalas: “Ito nga ang mahabang kasuutan ng aking anak! Isang mabalasik at mabangis na hayop ang malamang na lumamon sa kaniya! Si Jose ay tiyak na nagkaluray-luray!” <span id="chapter37_verse34"></span><strong><sup>34 </sup></strong>Dahil dito ay hinapak ni Jacob ang kaniyang mga balabal at naglagay ng telang-sako sa kaniyang mga balakang at nagdalamhati sa kaniyang anak nang maraming araw. <span id="chapter37_verse35"></span><strong><sup>35 </sup></strong>At ang lahat ng kaniyang mga anak na lalaki at ang lahat ng kaniyang mga anak na babae ay tumitindig upang aliwin siya, ngunit siya ay tumatangging maaliw at nagsasabi: “Sapagkat ako ay bababang nagdadalamhati sa aking anak patungo sa Sheol!” At patuloy siyang tinangisan ng kaniyang ama.</p>
<p id="p330" data-pid="330" class="p330"><span id="chapter37_verse36"></span><strong><sup>36 </sup></strong>Gayunman, ipinagbili siya ng mga Midianita sa Ehipto kay Potipar na isang opisyal ng korte ni Paraon, na pinuno ng tagapagbantay.</p>
</body>
</html>
