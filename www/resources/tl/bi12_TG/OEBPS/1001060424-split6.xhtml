<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Isaias 6</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Isaias</a>  <a href="biblechapternav23.xhtml">6</a> : <a href="bibleversenav23_6.xhtml">1 - 13</a></p>
<p id="p35" data-pid="35" class="p35"><span id="chapter6"></span><span id="chapter6_verse1"></span><span class="w_ch"><strong>6 </strong></span>Noong taóng mamatay si Haring Uzias ay nakita ko naman si Jehova, na nakaupo sa isang trono na matayog at nakataas, at pinupuno ng kaniyang laylayan ang templo. <span id="chapter6_verse2"></span><strong><sup>2 </sup></strong>May mga serapin na nakatayo sa itaas niya. Bawat isa ay may anim na pakpak. Ang dalawa ay itinatakip niya sa kaniyang mukha, at ang dalawa ay itinatakip niya sa kaniyang mga paa, at ang dalawa ay ginagamit niya sa paglipad. <span id="chapter6_verse3"></span><strong><sup>3 </sup></strong>At ang isang ito ay tumawag sa isang iyon at nagsabi: “Banal, banal, banal si Jehova ng mga hukbo. Ang kabuuan ng buong lupa ay kaniyang kaluwalhatian.” <span id="chapter6_verse4"></span><strong><sup>4 </sup></strong>At ang mga paikutan ng mga pintuan ay nagsimulang manginig dahil sa tinig niyaong tumatawag, at ang bahay ay unti-unting napuno ng usok.</p>
<p id="p36" data-pid="36" class="p36"><span id="chapter6_verse5"></span><strong><sup>5 </sup></strong>At sinabi ko: “Sa aba ko! Sapagkat para na rin akong pinatahimik, dahil ako ay lalaking may maruruming labi, at sa gitna ng isang bayan na may maruruming labi ay tumatahan ako; sapagkat nakita ng aking mga mata ang Hari mismo, si Jehova ng mga hukbo!”</p>
<p id="p37" data-pid="37" class="p37"><span id="chapter6_verse6"></span><strong><sup>6 </sup></strong>Sa gayon, ang isa sa mga serapin ay lumipad patungo sa akin, at sa kaniyang kamay ay may nagbabagang uling na kinuha niya sa altar sa pamamagitan ng mga sipit. <span id="chapter6_verse7"></span><strong><sup>7 </sup></strong>At sinaling niya ang aking bibig at sinabi: “Narito! Sinaling nito ang iyong mga labi, at ang iyong kamalian ay naalis at ang iyong kasalanan ay naipagbayad-sala.”</p>
<p id="p38" data-pid="38" class="p38"><span id="chapter6_verse8"></span><strong><sup>8 </sup></strong>At narinig ko ang tinig ni Jehova na nagsasabi: “Sino ang aking isusugo, at sino ang yayaon para sa amin?” At sinabi ko: “Narito ako! Isugo mo ako.” <span id="chapter6_verse9"></span><strong><sup>9 </sup></strong>At siya ay nagsabi: “Yumaon ka, at sabihin mo sa bayang ito, ‘Dinggin ninyo nang paulit-ulit, gayunma’y hindi ninyo mauunawaan; at tingnan ninyo nang paulit-ulit, gayunma’y hindi ninyo malalaman.’ <span id="chapter6_verse10"></span><strong><sup>10 </sup></strong>Gawin mong manhid ang puso ng bayang ito, at gawin mong bingi ang kanila mismong mga tainga, at pagdikitin mo ang kanila mismong mga mata, upang hindi nila makita ng kanilang mga mata at sa pamamagitan ng kanilang mga tainga ay hindi nila marinig, at upang ang kanilang puso ay hindi makaunawa at upang hindi nga sila manumbalik at magtamo ng kagalingan para sa kanilang sarili.”</p>
<p id="p39" data-pid="39" class="p39"><span id="chapter6_verse11"></span><strong><sup>11 </sup></strong>Dahil dito ay sinabi ko: “Hanggang kailan, O Jehova?” At sinabi niya: “Hanggang sa ang mga lunsod ay gumuho, na walang isa mang tumatahan, at ang mga bahay ay mawalan ng makalupang tao, at ang lupa ay masira tungo sa pagkatiwangwang; <span id="chapter6_verse12"></span><strong><sup>12 </sup></strong>at lubusan ngang ilayo ni Jehova ang mga makalupang tao, at ang pagkatiwangwang ay maging napakalubha sa gitna ng lupain. <span id="chapter6_verse13"></span><strong><sup>13 </sup></strong>At mananatili pa roon ang isang ikasampu, at iyon ay muling magiging isang bagay na susunugin, tulad ng isang malaking punungkahoy at tulad ng isang dambuhalang punungkahoy na kapag pinutol ang mga iyon ay naroon ang isang tuod; isang binhing banal ang magiging tuod niyaon.”</p>
</body>
</html>
