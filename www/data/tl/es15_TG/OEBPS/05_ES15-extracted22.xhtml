<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split22.xhtml#pcitationsource1">^ <span id="pcitation1"></span><strong>***w13 6/15 p. 8 Lubusang Pahalagahan ang mga Katangian ni Jehova***</strong></a><br /><strong><sup>4 </sup></strong>Paano ipinakikita ni Jehova na madali siyang lapitan? Bagaman siya ang Makapangyarihan-sa-lahat at Maylalang ng ating napakalawak na uniberso, tinitiyak ni Jehova sa atin na hindi lang siya handang makinig sa ating mga panalangin kundi gusto rin niya itong marinig at tugunin. <strong>(<em>Basahin ang Awit 145:18; Isaias 30:18, 19.</em>) </strong>Maaari tayong makipag-usap sa Diyos nang matagal, anumang oras at lugar. Malaya tayong makalalapit sa kaniya at alam nating hindi niya tayo dudustain sa paggawa nito. (Awit 65:2; Sant. 1:5) Sa Bibliya, inilalarawan si Jehova sa paraang maiintindihan ng mga tao para ipakitang gusto niyang lumapit tayo sa kaniya. Halimbawa, isinulat ng salmistang si David na “ang mga mata ni Jehova ay nakatingin” sa atin at na “nakahawak nang mahigpit ang [kaniyang] kanang kamay” sa atin. (Awit 34:15; 63:8) Itinulad naman ni propeta Isaias si Jehova sa isang pastol: “Sa pamamagitan ng kaniyang bisig ay titipunin niya ang mga kordero; at sa kaniyang dibdib ay bubuhatin niya sila.” (Isa. 40:11) Isip-isipin iyan! Gusto ni Jehova na maging malapít tayo sa kaniya gaya ng isang kordero na karga-karga ng maalagang pastol sa kaniyang dibdib. Talaga ngang napakadaling lapitan ng ating Ama! Paano natin matutularan si Jehova?</p>
</div>
</div>
</div>
</body>
</html>
