<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="07_ES15-split4.xhtml#citationsource8">^ <strong>(Mat. 27:27-37)</strong></a> <span id="citation8"></span>Nang magkagayon ay dinala ng mga kawal ng gobernador si Jesus sa loob ng palasyo ng gobernador at tinipon sa kaniya ang buong pangkat ng mga sundalo. <strong><sup>28 </sup></strong>At pagkahubad sa kaniya, sinuutan nila siya ng iskarlatang balabal, <strong><sup>29 </sup></strong>at naglikaw sila ng isang korona mula sa mga tinik at isinuot ito sa kaniyang ulo at pinahawakan sa kaniyang kanang kamay ang isang tambo. At, pagkaluhod sa harap niya, ginawa nila siyang katatawanan, na sinasabi: “Magandang araw, ikaw na Hari ng mga Judio!” <strong><sup>30 </sup></strong>At dinuraan nila siya at kinuha ang tambo at pinasimulan siyang hampasin sa kaniyang ulo. <strong><sup>31 </sup></strong>Sa wakas, matapos nila siyang gawing katatawanan, inalis nila ang balabal at isinuot sa kaniya ang kaniyang mga panlabas na kasuutan at dinala siya upang ibayubay. <strong><sup>32 </sup></strong>Samantalang papalabas sila ay nasumpungan nila ang isang katutubo ng Cirene na nagngangalang Simon. Ang taong ito ay pinilit nilang maglingkod upang buhatin ang kaniyang pahirapang tulos. <strong><sup>33 </sup></strong>At nang makarating sila sa isang dako na tinatawag na <em>Golgota, </em>na ang ibig sabihin ay Pook ng Bungo, <strong><sup>34 </sup></strong>binigyan nila siya ng alak na hinaluan ng apdo upang inumin; ngunit, pagkatapos na tikman ito, tumanggi siyang uminom. <strong><sup>35 </sup></strong>Nang maibayubay na nila siya ay kanilang binaha-bahagi ang kaniyang mga panlabas na kasuutan sa pamamagitan ng palabunutan, <strong><sup>36 </sup></strong>at, habang nakaupo sila, binantayan nila siya roon. <strong><sup>37 </sup></strong>Gayundin, ipinaskil nila sa itaas ng kaniyang ulo ang paratang laban sa kaniya, na nakasulat: “Ito ay si Jesus ang Hari ng mga Judio.”</p><p></p></div>
</div>
<div class="groupExtPubRef">
<div class="extPubRef"><p><a href="07_ES15-split4.xhtml#pcitationsource1">^ <span id="pcitation1"></span><strong>***w13 11/15 p. 4-5 “Maging Mapagpuyat May Kinalaman sa mga Panalangin”***</strong></a><br /><strong><sup>8 </sup></strong>Pinayuhan ni apostol Pedro ang mga Kristiyano na “maging mapagpuyat may kinalaman sa mga panalangin,” pero may pagkakataon noon na hindi niya ito nagawa. Isa siya sa mga alagad na nakatulog samantalang si Jesus ay nananalangin sa hardin ng Getsemani. Kahit sinabihan na sila ni Jesus na ‘patuloy na magbantay at manalangin nang patuluyan,’ hindi pa rin nila iyon nagawa.​—<strong><em>Basahin ang Mateo 26:40-45.</em></strong></p><p><strong><sup>9 </sup></strong>Sa halip na husgahan si Pedro at ang iba pang mga apostol dahil hindi sila nakapanatiling gising, dapat nating alalahanin na pagod na pagod na sila noon. Bago nito, naghanda sila para sa Paskuwa at ipinagdiwang ito nang gabing iyon. Pagkatapos, pinasimulan ni Jesus ang pagdiriwang ng Hapunan ng Panginoon at ipinakita kung paano dapat ipagdiwang ang Memoryal ng kaniyang kamatayan. (1 Cor. 11:23-25) “Pagkatapos na umawit ng mga papuri, sila ay lumabas patungo sa Bundok ng mga Olibo” anupat naglakad nang malayu-layo sa makikipot na daan ng Jerusalem. (Mat. 26:30, 36) Posibleng lampas na ng hatinggabi noon. Kung kasama tayo sa hardin ng Getsemani nang gabing iyon, baka nakatulog din tayo. Sa halip na pagalitan ang pagód na mga apostol, kinilala ni Jesus na “ang espiritu ay sabik, ngunit ang laman ay mahina.”</p>
</div>
</div>
</div>
</body>
</html>
