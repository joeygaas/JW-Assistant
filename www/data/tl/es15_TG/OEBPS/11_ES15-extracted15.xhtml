<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split15.xhtml#pcitationsource1">^ <span id="pcitation1"></span><strong>***w14 2/15 p. 17 Si Jehova​—Tagapaglaan at Tagapagsanggalang***</strong></a><br /><strong><sup>6 </sup></strong>Isinulat ng alagad na si Santiago: “Ang bawat mabuting kaloob at ang bawat sakdal na regalo ay mula sa itaas, sapagkat bumababa ito mula sa Ama ng makalangit na mga liwanag.” (Sant. 1:17) Ang buhay mismo ay napakagandang regalo mula kay Jehova. (Awit 36:9) Kapag ginagamit natin ang ating buhay para gawin ang kalooban ng Diyos, nagtatamasa tayo ng maraming pagpapala ngayon at may pag-asa tayong mabuhay magpakailanman sa bagong sanlibutan. (Kaw. 10:22; 2 Ped. 3:13) Pero paano naging posible iyon sa kabila ng masasaklap na resulta ng pagsuway ni Adan?</p><p><strong><sup>7 </sup></strong>Si Jehova ay Dakilang Tagapaglaan sa napakaraming paraan. Halimbawa, dahil sa kaniyang di-sana-nararapat na kabaitan, naglaan siya sa atin ng kaligtasan. Oo, lahat tayo ay makasalanan at nagmana ng di-kasakdalan sa ating unang ama na si Adan. (Roma 3:23) Gayunman, dahil sa pag-ibig ni Jehova, siya ang unang kumilos para magkaroon tayo ng malapít na kaugnayan sa kaniya. Isinulat ni apostol Juan: “Sa ganito nahayag ang pag-ibig ng Diyos may kaugnayan sa atin, sapagkat isinugo ng Diyos ang kaniyang bugtong na Anak sa sanlibutan upang magkamit tayo ng buhay sa pamamagitan niya. Ang pag-ibig ay nasa bagay na ito, hindi sa tayo ang umibig sa Diyos, kundi siya ang umibig sa atin at nagsugo ng kaniyang Anak bilang pampalubag-loob na hain para sa ating mga kasalanan.”​—1 Juan 4:9, 10.</p>
</div>
</div>
</div>
</body>
</html>
