<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split9.xhtml#pcitationsource1">^ <span id="pcitation1"></span><strong>***w13 6/15 p. 15 Pahalagahan ang Pagkabukas-Palad at Pagkamakatuwiran ni Jehova***</strong></a><br /><strong><sup>12 </sup></strong>Ang isa pa sa magagandang katangian ni Jehova ay ang pagkamakatuwiran. Ano ang ibig sabihin nito? Ang orihinal na salita na karaniwang isinasaling “makatuwiran” sa <em>Bagong Sanlibutang Salin </em>ay literal na nangangahulugang “mapagparaya.” (Tito 3:1, 2) Hindi laging iginigiit ng makatuwirang tao ang letra-por-letrang sinasabi ng batas, at hindi rin siya sobrang istrikto, sobrang higpit, o mabagsik. Sa halip, malumanay siyang makitungo sa iba, anupat isinasaalang-alang ang kanilang kalagayan. Handa siyang makinig sa sinasabi ng iba at, kung kinakailangan, nagpaparaya siya at hindi ipinipilit ang sarili niyang kagustuhan.</p><p><strong><sup>13 </sup></strong>Paano ipinakikita ni Jehova ang pagkamakatuwiran? May-kabaitang isinasaalang-alang ni Jehova ang damdamin ng kaniyang mga lingkod, at kadalasan nang handa siyang pagbigyan ang kanilang mga kahilingan. Halimbawa, tingnan kung paano nakitungo si Jehova sa tapat na si Lot. Nang ipasiya ni Jehova na puksain ang mga lunsod ng Sodoma at Gomorra, binigyan niya si Lot ng malinaw na tagubiling tumakas sa mga bundok. Pero sa ilang kadahilanan, nakiusap si Lot na payagan siyang tumakas sa ibang lugar. Akalain mo, hiniling mismo ni Lot na baguhin ni Jehova ang Kaniyang mga tagubilin!​—<strong><em>Basahin ang Genesis 19:17-20.</em></strong></p><p><strong><sup>14 </sup></strong>Baka sabihin ng isa na mahina ang pananampalataya ni Lot o masuwayin siya. Tutal, maililigtas naman ni Jehova si Lot kahit saang lugar, kaya walang basehan ang kaniyang takot. Pero talagang natatakot si Lot, kaya nagparaya si Jehova. Hinayaan niyang manganlong si Lot sa isang lunsod na pupuksain sana niya. <strong>(<em>Basahin ang Genesis 19:21, 22.</em>) </strong>Maliwanag, si Jehova ay hindi sobrang istrikto ni sobrang higpit man. Siya ay mapagparaya at makatuwiran.</p>
</div>
</div>
</div>
</body>
</html>
