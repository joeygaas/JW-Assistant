<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split30.xhtml#pcitationsource1">^ <span id="pcitation1"></span><strong>***w13 9/15 p. 27-28 Pinatitibay ng Pagpapayunir ang Kaugnayan Natin sa Diyos***</strong></a><br />TUMITIBAY ang kaugnayan natin sa isang mahal sa buhay kapag lagi natin siyang iniisip at nagsasalita tayo tungkol sa kaniya. Totoo rin iyan pagdating sa kaugnayan natin sa Diyos na Jehova. Noong si David ay isang pastol, madalas siyang tumingin sa mga bituin sa langit at magbulay-bulay tungkol sa walang-katulad na Maylalang ng mga ito. Sumulat siya: “Kapag tinitingnan ko ang iyong langit, ang mga gawa ng iyong mga daliri, ang buwan at ang mga bituin na iyong inihanda, ano ang taong mortal anupat iniingatan mo siya sa isipan, at ang anak ng makalupang tao anupat pinangangalagaan mo siya?” (Awit 8:3, 4) Matapos pag-isipan ni apostol Pablo ang kamangha-manghang katuparan ng layunin ni Jehova para sa espirituwal na Israel, sinabi niya: “O ang lalim ng kayamanan at karunungan at kaalaman ng Diyos!”​—Roma 11:17-26, 33.</p><p><strong><sup>2 </sup></strong>Habang nakikibahagi tayo sa ministeryo, iniisip natin si Jehova at nagsasalita tayo tungkol sa kaniya. Maganda ang epekto niyan. Sinasabi ng maraming nasa buong-panahong paglilingkod na lumalim ang pag-ibig nila sa Diyos dahil mas marami silang panahong ginugugol sa gawaing pang-Kaharian. Kung ikaw ay nasa buong-panahong paglilingkod o iyan ang tunguhin mo, pag-isipan ito: Paano mapatitibay ng buong-panahong ministeryo ang kaugnayan mo kay Jehova? Kung isa kang payunir, itanong sa sarili, ‘Ano ang makakatulong sa akin para makapagpatuloy sa kasiya-siyang larangang ito ng paglilingkod?’ Kung hindi ka pa payunir, itanong naman sa sarili, ‘Anong mga pagbabago ang puwede kong gawin para makapagpayunir?’ Talakayin natin ang ilang paraan kung paano pinatitibay ng buong-panahong paglilingkod ang kaugnayan natin sa Diyos.</p><p><strong>ANG PAGPAPAYUNIR AT ANG KAUGNAYAN NATIN SA DIYOS</strong></p><p><strong><sup>3 </sup></strong><em>Mas napapalapit tayo kay Jehova habang nakikipag-usap tayo sa iba tungkol sa mga pagpapala ng Kaharian sa hinaharap. </em>Anong teksto ang gustung-gusto mong gamitin kapag nagbabahay-bahay? Paborito mo ba ang Awit 37:10, 11; Daniel 2:44; Juan 5:28, 29; o Apocalipsis 21:3, 4? Sa tuwing magpapaliwanag tayo sa iba tungkol sa mga pangakong ito, napaaalalahanan <em>tayo </em>na ang ating bukas-palad na Diyos ang talagang tagapagbigay ng ‘bawat mabuting kaloob at bawat sakdal na regalo.’ Kaya naman mas napapalapit tayo sa kaniya.​—Sant. 1:17.</p>
</div>
</div>
</div>
</body>
</html>
