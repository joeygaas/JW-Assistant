<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split10.xhtml#pcitationsource1">^ <span id="pcitation1"></span><strong>***w13 8/15 p. 13-14 Huwag ‘Magngalit Laban kay Jehova’***</strong></a><br /><strong><sup>18 </sup>Huwag pag-alinlanganan si Jehova. </strong>Ang Diyos ay sakdal, at ang mga kaisipan niya ay mas mataas kaysa sa atin. (Isa. 55:8, 9) Kung mapagpakumbaba tayo, kikilalanin natin na limitado ang ating kaunawaan. (Roma 9:20) Kadalasan, hindi natin alam ang lahat ng detalye sa isang sitwasyon. Malamang na sasang-ayon ka sa kawikaang ito: “Sa simula’y waring tama ang unang magdulog ng usapin, hanggang dumating ang kaaway at masuri siya.”​—​Kasabihan [o, Kawikaan] 18:17, <em>Biblia ng Sambayanang Pilipino.</em></p><p><strong><sup>19 </sup></strong>Ipagpalagay nang isang pinagtitiwalaang kaibigan ang gumagawa ng isang bagay na hindi natin naiintindihan o sa tingin natin ay kakaiba, iisipin ba natin agad na may ginagawa siyang masama? O magtitiwala pa rin tayo sa kaniya, lalo pa’t matagal na natin siyang kilala? Kung may gayon tayong tiwala sa ating di-sakdal na mga kaibigan, hindi ba’t lalo tayong dapat magtiwala sa ating makalangit na Ama, na ang mga lakad at kaisipan ay mas mataas kaysa sa atin?</p><p><strong><sup>20 </sup>Tandaan kung sino ang dahilan ng ating mga problema. </strong>Kung minsan, tayo mismo ang may kagagawan ng ating mga problema. Dapat nating aminin iyan. (Gal. 6:7) Huwag isisi kay Jehova ang mga problema mo. Bakit hindi iyan makatuwiran? Pag-isipan ito: Puwedeng tumakbo nang napakabilis ang isang kotse. Ipagpalagay nang pinatakbo ito ng drayber sa may kurbada nang lampas sa speed limit, at bumangga ito. Dapat bang sisihin sa aksidenteng ito ang gumawa ng kotse? Siyempre hindi! Sa katulad na paraan, nilalang tayo ni Jehova na may kalayaang magpasiya. Pero binigyan din niya tayo ng mga tagubilin kung paano gagawa ng matatalinong desisyon. Kaya bakit natin sisisihin ang ating Maylalang sa ating mga pagkakamali?</p><p><strong><sup>21 </sup></strong>Siyempre hindi lahat ng problema natin ay resulta ng ating mga pagkakamali. Kung minsan, nagiging biktima tayo ng ‘panahon at ng di-inaasahang pangyayari.’ (Ecles. 9:11) Pero huwag nating kalilimutan na si Satanas na Diyablo ang pangunahing sanhi ng kabalakyutan. (1 Juan 5:19; Apoc. 12:9) Siya ang kaaway​—​hindi si Jehova!​—​1 Ped. 5:8.</p>
</div>
</div>
</div>
</body>
</html>
