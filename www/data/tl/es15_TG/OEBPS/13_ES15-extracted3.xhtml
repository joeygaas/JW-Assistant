<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split3.xhtml#pcitationsource1">^ <span id="pcitation1"></span><strong>***w13 8/15 p. 11 Huwag ‘Magngalit Laban kay Jehova’***</strong></a><br /><strong><sup>6 </sup></strong>Ano ang posibleng mag-udyok sa puso ng isang tapat na lingkod ni Jehova na magreklamo laban sa kaniyang Diyos? Isaalang-alang natin ang limang salik at suriin ang mga halimbawa sa Bibliya na nagpapakita kung paano nahulog ang ilan sa ganitong silo.​—​1 Cor. 10:11, 12.</p><p><strong><sup>7 </sup>Maaari tayong maapektuhan ng negatibong pananalita ng iba. (<em>Basahin ang Deuteronomio 1:26-28.</em>) </strong>Hindi pa natatagalan mula nang iligtas ang mga Israelita sa pagkaalipin sa Ehipto. Nagpadala si Jehova ng sampung salot sa mapaniil na bansang iyon at pagkatapos ay nilipol si Paraon at ang kaniyang hukbong militar sa Dagat na Pula. (Ex. 12:29-32, 51; 14:29-31; Awit 136:15) Malapit na sanang pumasok sa Lupang Pangako ang bayan ng Diyos. Pero sa kritikal na panahong iyon, nagreklamo ang mga Israelita laban kay Jehova. Bakit sila nawalan ng pananampalataya? Pinanghinaan sila ng loob dahil sa negatibong ulat ng ilan na isinugo para maniktik sa lupain. (Bil. 14:1-4) Ano ang resulta? Isang buong salinlahi ang hindi pinahintulutang pumasok sa “mabuting lupain.” (Deut. 1:34, 35) May pagkakataon ba na dahil sa negatibong pananalita ng iba ay humihina ang ating pananampalataya at nagrereklamo tayo sa pakikitungo sa atin ni Jehova?</p>
</div>
</div>
</div>
</body>
</html>
