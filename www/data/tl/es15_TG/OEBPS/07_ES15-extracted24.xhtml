<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split24.xhtml#pcitationsource1">^ <span id="pcitation1"></span><strong>***w14 2/15 p. 10-11 Magsaya sa Kasal ng Kordero!***</strong></a><br /><strong><sup>10 </sup>Basahin ang Apocalipsis 19:7. </strong>Kailan magaganap ang kasal ng Kordero? Bagaman “ang kaniyang asawa ay naghanda na ng kaniyang sarili” para sa kasal, hindi inilarawan sa sumunod na mga talata ang aktuwal na kasalan. Sa halip, malinaw na inilalarawan doon ang huling bahagi ng malaking kapighatian. (Apoc. 19:11-21) Ibig bang sabihin, magaganap ang kasalan bago lubusin ng Nobyong-Hari ang kaniyang pananaig? Hindi. Ang mga pangitain sa Apocalipsis ay hindi isinulat ayon sa kronolohikal na pagkakasunud-sunod. Sa Awit 45, ang maharlikang kasalan ay magaganap <em>pagkatapos </em>magbigkis ng kaniyang tabak ang Hari na si Jesu-Kristo at “magtagumpay” sa mga kaaway.​—Awit 45:3, 4.</p><p><strong><sup>11 </sup></strong>Kaya naman masasabi natin na ganito ang magiging pagkakasunud-sunod ng mga pangyayari: Una, ilalapat ang hatol sa “dakilang patutot,” ang Babilonyang Dakila, ang pandaigdig na imperyo ng huwad na relihiyon. (Apoc. 17:1, 5, 16, 17; 19:1, 2) Pagkatapos, ilalapat ni Kristo ang kahatulan ng Diyos sa iba pang bahagi ng sistema ni Satanas sa lupa sa pamamagitan ng pagpuksa rito sa Armagedon, ang “digmaan ng dakilang araw ng Diyos na Makapangyarihan-sa-lahat.” (Apoc. 16:14-16; 19:19-21) Bilang panghuli, lulubusin ng Mandirigmang-Hari ang kaniyang pananaig kapag ibinulid na niya si Satanas at ang mga demonyo sa kalaliman, sa isang tulad-patay na kalagayan.​—Apoc. 20:1-3.</p><p><strong><sup>12 </sup></strong>Sa panahon ng pagkanaririto ni Kristo, ang mga pinahirang Kristiyano na mananatiling tapat hanggang kamatayan ay agad na bubuhaying muli sa langit. Pero di-magtatagal pagkatapos mapuksa ang Babilonyang Dakila, titipunin na ni Jesus ang lahat ng natitirang miyembro ng uring nobya. (1 Tes. 4:16, 17) Kaya bago sumiklab ang digmaan ng Armagedon, ang lahat ng miyembro ng “nobya” ay nasa langit na. Pagkatapos ng digmaang iyon, maaari nang maganap ang kasal ng Kordero. Isa ngang napakasayang okasyon! “Maligaya yaong mga inanyayahan sa hapunan ng kasal ng Kordero,” ang sabi sa Apocalipsis 19:9. Talagang magiging maligaya ang 144,000 miyembro ng uring nobya. At magiging napakasaya ng Nobyong-Hari kapag ang lahat ng pinahiran ay makasagisag nang ‘kumakain at umiinom sa kaniyang mesa sa kaharian niya.’ (Luc. 22:18, 28-30) Pero hindi lang ang Nobyo at ang kaniyang nobya ang magsasaya sa kasal ng Kordero.</p>
</div>
</div>
</div>
</body>
</html>
