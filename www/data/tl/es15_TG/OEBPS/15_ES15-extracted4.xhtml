<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split4.xhtml#pcitationsource1">^ <span id="pcitation1"></span><strong>***w13 12/15 p. 12-13 Magsasakripisyo Ka ba Para sa Kaharian?***</strong></a><br /><strong><sup>5 </sup></strong>Nauunawaan ni Jehova na hindi pare-pareho ang maibibigay ng bawat isa, kaya ang hinihiling niya ay kung ano lang ang kayang ibigay ng bawat indibiduwal. Ayon sa kautusan ni Jehova, ang mga Israelita ay dapat maghandog ng mga haing hayop at dapat nilang ibuhos ang dugo nito. Ang mga haing ito ay “anino ng mabubuting bagay na darating” sa pamamagitan ng kaniyang Anak, si Jesus. (Heb. 10:1-4) Pero hindi naman napakahigpit ni Jehova sa pagpapatupad ng kautusang ito. Halimbawa, kung hindi kaya ng isa na maghandog ng tupa o kambing, tatanggapin ng Diyos ang handog na mga batu-bato. Sa gayon, kahit ang dukha ay masayang makapaghahain kay Jehova. (Lev. 1:3, 10, 14; 5:7) Bagaman iba-ibang uri ng hayop ang puwedeng ihain, may dalawang kahilingan sa lahat ng naghahain nang kusang-loob.</p><p><strong><sup>6 </sup></strong>Una, ang dapat ihandog ng indibiduwal ay ang pinakamainam na maibibigay niya. Sinabi ni Jehova na ang ihahandog nila ay dapat na malusog “upang magkamit [sila] ng pagsang-ayon.” (Lev. 22:18-20) Kung may kapintasan ang haing hayop, hindi ito katanggap-tanggap kay Jehova. Ikalawa, ang taong naghahain ay kailangang malinis ayon sa itinakda ng Kautusan. Kung hindi siya malinis, kailangan muna niyang magbigay ng handog ukol sa kasalanan o handog ukol sa pagkakasala para muling matamo ang pagsang-ayon ni Jehova; saka lang tatanggapin ni Jehova ang kaniyang kusang-loob na handog. (Lev. 5:5, 6, 15) Seryosong bagay ito. Itinakda ni Jehova na kung may sinumang di-malinis na kakain ng haing pansalu-salo, gaya ng mga kusang-loob na handog, papatayin ang isang iyon. (Lev. 7:20, 21) Sa kabilang dako, kapag ang taong naghahain ay malinis sa paningin ni Jehova at ang kaniyang handog ay walang kapintasan, magdudulot iyon ng malaking kagalakan sa naghain.​—<strong><em>Basahin ang 1 Cronica 29:9.</em></strong></p>
</div>
</div>
</div>
</body>
</html>
