<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split20.xhtml#pcitationsource1">^ <span id="pcitation1"></span><strong>***w13 9/15 p. 20-21 Nagbagong-Anyo Ka Na Ba?***</strong></a><br /><strong><sup>17 </sup></strong>Pansinin na ginagamit ang tubig para maalis ang mga dumi sa luwad at maging madali itong hubugin tungo sa isang magandang sisidlan. Hindi ba’t ganiyan din ang nagagawa ng Salita ng Diyos sa ating buhay? Nakakatulong ito para maalis ang dati nating paraan ng pag-iisip noong hindi pa natin kilala ang Diyos at para mabago tayo at maging mahalaga sa kaniyang paningin. (Efe. 5:26) Isip-isipin kung gaano kadalas tayong payuhan na basahin ang Bibliya araw-araw at regular na dumalo sa mga Kristiyanong pagpupulong, kung saan ipinaliliwanag ang Salita ng Diyos. Bakit ito ipinapayo sa atin? Dahil sa paggawa nito, hinahayaan nating hubugin tayo ni Jehova.​—Awit 1:2; Gawa 17:11; Heb. 10:24, 25.</p><p><strong><sup>18 </sup></strong>Para makapagbagong-anyo sa tulong ng Salita ng Diyos, hindi sapat ang regular na pagbabasa at pag-aaral ng Bibliya. Marami ang nagbabasa ng Bibliya kaya pamilyar sila sa nilalaman nito. Baka may nakausap ka nang gayong uri ng tao sa larangan. Saulado pa nga ng iba ang ilang talata sa Bibliya. Pero baka wala itong gaanong epekto sa kanilang saloobin at pamumuhay. Ano ang kulang? Para mabago tayo ng Salita ng Diyos, dapat itong tumagos sa ating puso. Kaya naman kailangan tayong gumugol ng panahon para bulay-bulayin ang natututuhan natin. Makabubuting itanong sa sarili: ‘Kumbinsido ba ako na hindi lang ito basta isang relihiyosong turo? Napatunayan ko na bang ito ang katotohanan? Ikinakapit ko ba ang natututuhan ko imbes na ituro lang ito sa iba? Naniniwala ba ako na ang natututuhan ko ay galing kay Jehova, na para bang kinakausap niya ako?’ Ang pagbubulay-bulay sa gayong mga tanong ay makakatulong para sumidhi ang pag-ibig natin kay Jehova. At kapag naantig ang ating puso, mauudyukan tayong magbago.​—Kaw. 4:23; Luc. 6:45.</p>
</div>
</div>
</div>
</body>
</html>
