<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split8.xhtml#pcitationsource1">^ <span id="pcitation1"></span><strong>***w13 11/15 p. 5 “Maging Mapagpuyat May Kinalaman sa mga Panalangin”***</strong></a><br /><strong><sup>10 </sup></strong>Dahil hindi naging mapagpuyat si Pedro sa pananalangin noong nasa hardin ng Getsemani, isang mahalagang aral ang natutuhan niya sa masakit na paraan. Bago nito, sinabi ni Jesus: “Lahat kayo ay matitisod may kaugnayan sa akin sa gabing ito.” Pero sumagot si Pedro: “Bagaman ang lahat ng iba pa ay matisod may kaugnayan sa iyo, kailanman ay hindi ako matitisod!” Sinabi ni Jesus na itatatwa siya ni Pedro nang tatlong beses. Hindi naniwala si Pedro at sinabi pa: “Kahit na kailangan akong mamatay na kasama mo, hindi kita sa anumang paraan itatatwa.” (Mat. 26:31-35) Gayunman, gaya ng inihula ni Jesus, itinatwa siya ni Pedro. Palibhasa’y sising-sisi matapos ikaila si Jesus sa ikatlong pagkakataon, si Pedro ay “tumangis nang may kapaitan.”​—Luc. 22:60-62.</p><p><strong><sup>11 </sup></strong>Sa pangyayaring ito, walang-alinlangang natutuhan ni Pedro na huwag labis na magtiwala sa sarili. Maliwanag na nakatulong kay Pedro ang pananalangin para mapagtagumpayan ang kahinaang ito. Sa katunayan, siya mismo ang nagpayo na “maging mapagpuyat may kinalaman sa mga panalangin.” Sinusunod ba natin ang kinasihang payong ito? Gayundin, tayo ba ay ‘nananalangin nang patuluyan’ at sa gayon ay ipinakikitang nagtitiwala tayo kay Jehova? (Awit 85:8) Tandaan din natin ang paalaala ni Pablo: “Siyang nag-iisip na nakatayo siya ay mag-ingat upang hindi siya mabuwal.”​—1 Cor. 10:12.</p>
</div>
</div>
</div>
</body>
</html>
