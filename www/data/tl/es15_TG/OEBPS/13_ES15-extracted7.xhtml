<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split7.xhtml#pcitationsource1">^ <span id="pcitation1"></span><strong>***w14 3/15 p. 12-13 Kung Paano Mananatiling Positibo***</strong></a><br />GUSTO ni Jehova na maging masaya tayo, at napakarami niyang pagpapala na nagpapaligaya sa atin. Una sa lahat, buháy tayo. At dahil inakay niya tayo sa tunay na pagsamba, magagamit natin ang ating buhay para purihin ang Diyos. (Awit 144:15; Juan 6:44) Tinitiyak sa atin ni Jehova na mahal niya tayo at tinutulungan niya tayong patuloy na maglingkod sa kaniya. (Jer. 31:3; 2 Cor. 4:16) Nasa loob tayo ng espirituwal na paraiso, kung saan may saganang espirituwal na pagkain at mapagmahal na kapatiran. Bukod diyan, napakaganda ng pag-asa natin sa hinaharap.</p><p><strong><sup>2 </sup></strong>Sa kabila ng mga pagpapalang ito, ang ilang tapat na lingkod ng Diyos ay may negatibong mga kaisipan tungkol sa kanilang sarili. Pakiramdam nila, wala silang gaanong halaga kay Jehova ni ang paglilingkod nila sa kaniya. Para sa mga indibiduwal na laging may gayong negatibong damdamin, ang buhay ay waring punô ng kalungkutan at imposibleng maging maligaya sa loob ng “maraming taon.”​—Ecles. 11:8.</p><p><strong><sup>3 </sup></strong>Ang gayong mga negatibong damdamin ay maaaring dahil sa mga kabiguan, pagkakasakit, o mga limitasyong dulot ng pagtanda. (Awit 71:9; Kaw. 13:12; Ecles. 7:7) Dapat din nating tandaan na ang puso ay mapandaya at maaari tayong papaniwalain nito na hindi tayo nakalulugod sa Diyos. (Jer. 17:9; 1 Juan 3:20) Inaakusahan ng Diyablo ang mga lingkod ng Diyos. At baka kumbinsihin tayo ng mga taong may kaisipang gaya ng kay Satanas na totoo ang sinabi ng walang-pananampalatayang si Elipaz​—na wala tayong halaga sa Diyos. Kasinungalingan iyan noong panahon ni Job at hanggang ngayon.​—Job 4:18, 19.</p>
</div>
</div>
</div>
</body>
</html>
