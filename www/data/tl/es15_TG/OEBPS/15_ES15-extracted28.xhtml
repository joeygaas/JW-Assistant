<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split28.xhtml#pcitationsource1">^ <span id="pcitation1"></span><strong>***w13 6/15 p. 25 Magpahubog sa Disiplina ni Jehova***</strong></a><br /><strong><sup>3 </sup></strong>Ganito inilalarawan ng Isaias 64:8 ang awtoridad ni Jehova sa mga indibiduwal at mga bansa: “O Jehova, ikaw ang aming Ama. Kami ang luwad, at ikaw ang aming Magpapalayok; at kaming lahat ang gawa ng iyong kamay.” Magagawa ng magpapalayok ang anumang naisin niya sa luwad. Hindi puwedeng sabihin ng luwad sa magpapalayok kung ano ang gagawin. Ganiyan din naman pagdating sa tao at sa Diyos. Walang karapatan ang tao na diktahan ang Diyos, kung paanong walang karapatan ang luwad na diktahan ang magpapalayok.​—<strong><em>Basahin ang Jeremias 18:1-6.</em></strong></p>
</div>
<div class="extPubRef"><p><a href="15_ES15-split28.xhtml#pcitationsource2">^ <span id="pcitation2"></span><strong>***w13 6/15 p. 25 Magpahubog sa Disiplina ni Jehova***</strong></a><br /><strong><sup>5 </sup></strong>Paano kung nagmamatigas ang mga tao at ayaw magpahubog sa Dakilang Magpapalayok? Paano niya ngayon gagamitin ang kaniyang awtoridad? Isipin kung ano ang puwedeng gawin sa luwad kung hindi na ito mahulma ayon sa orihinal na plano ng magpapalayok. Puwede itong gawing ibang uri ng sisidlan, o kaya’y itapon na lang! Kung hindi na magamit ang luwad, kadalasan nang kasalanan ito ng magpapalayok. Pero iba pagdating sa ating Magpapalayok. (Deut. 32:4) Kapag hindi mahubog ang tao ayon sa nilayon ni Jehova, tao ang may kasalanan. Hinuhubog ni Jehova ang mga tao depende sa pagtugon nila. Ang mga wastong tumutugon ay hinuhubog ni Jehova sa kapaki-pakinabang na paraan. Halimbawa, ang mga pinahirang Kristiyano ay mga “sisidlan ng awa” na hinubog at ginawang mga “sisidlan para sa marangal na gamit.” Ang mga sumasalansang naman sa Diyos ay nagiging mga “sisidlan ng poot na ginawang karapat-dapat sa pagkapuksa.”​—Roma 9:19-23.</p>
</div>
</div>
</div>
</body>
</html>
