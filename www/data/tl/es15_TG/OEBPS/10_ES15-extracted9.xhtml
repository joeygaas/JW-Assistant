<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split9.xhtml#pcitationsource1">^ <span id="pcitation1"></span><strong>***w14 2/15 p. 5-6 Ibunyi si Kristo, ang Maluwalhating Hari!***</strong></a><br /><strong><sup>11 </sup>Basahin ang Awit 45:4. </strong>Ang Mandirigmang-Hari ay hindi nakikipagdigma para lang manakop at manupil. Marangal ang tunguhin ng pakikipagdigma niya. Humahayo siya “alang-alang sa katotohanan at kapakumbabaan at katuwiran.” Ang pinakamahalagang katotohanan na dapat ipagtanggol ay hinggil sa pansansinukob na soberanya ni Jehova. Hinamon ni Satanas ang pagiging nararapat ng pamamahala ni Jehova nang maghimagsik ito laban sa Kaniya. Mula noon, ang katotohanang iyan ay kinukuwestiyon kapuwa ng mga demonyo at ng mga tao. Dumating na ang panahon para humayo ang Haring pinahiran ni Jehova upang lubos na itatag ang katotohanan tungkol sa pagiging soberano ni Jehova.</p><p><strong><sup>12 </sup></strong>Humahayo rin ang Hari ‘alang-alang sa kapakumbabaan.’ Bilang bugtong na anak ng Diyos, nagpakita siya ng napakahusay na halimbawa ng kapakumbabaan at pagpapasakop sa soberanya ng kaniyang Ama. (Isa. 50:4, 5; Juan 5:19) Lahat ng tapat na sakop ng Hari ay dapat tumulad sa kaniya at mapagpakumbabang magpasakop sa soberanya ni Jehova sa lahat ng bagay. Tanging ang mga gumagawa nito ang pahihintulutang mabuhay sa bagong sanlibutan ng Diyos.​—Zac. 14:16, 17.</p>
</div>
</div>
</div>
</body>
</html>
