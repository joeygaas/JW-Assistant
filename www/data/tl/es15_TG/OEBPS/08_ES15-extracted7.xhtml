<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split7.xhtml#pcitationsource1">^ <span id="pcitation1"></span><strong>***w14 1/15 p. 9 Sambahin si Jehova, ang Haring Walang Hanggan***</strong></a><br /><strong><sup>8 </sup></strong>Pansinin ang ulat tungkol kay Noe. Binigyan ni Jehova si Noe ng detalyadong plano at tagubilin para makagawa ng isang napakalaking arka na magliligtas sa kaniya at sa pamilya niya. Nagpakita rin ang Diyos ng malaking pag-ibig sa lahat ng tao nang atasan niya si Noe na maging “mangangaral ng katuwiran.” (2 Ped. 2:5) Tiyak na kasama sa mensahe ni Noe ang panawagang magsisi at ang babalang may darating na pagkapuksa, pero walang nakinig. Sa loob ng maraming dekada, namuhay si Noe at ang pamilya niya sa gitna ng marahas at napakaimoral na daigdig. Bilang mapagmalasakit na Ama, pinrotektahan at pinagpala ni Jehova ang walong tapat na taong iyon. Nang magpasapit si Jehova ng Baha, ipinakita niyang may awtoridad siya sa rebeldeng mga tao at masasamang anghel. Oo, kontrolado ni Jehova ang mga bagay-bagay.​—Gen. 7:17-24.</p>
</div>
<div class="extPubRef"><p><a href="08_ES15-split7.xhtml#pcitationsource2">^ <span id="pcitation2"></span><strong>***w14 1/15 p. 9 Sambahin si Jehova, ang Haring Walang Hanggan***</strong></a><br /><strong><sup>10 </sup></strong>Gayunman, hindi naalis ng Baha ang di-kasakdalan ng mga tao, at kailangan pa rin nilang labanan ang impluwensiya ni Satanas at ng rebeldeng mga anghel. Di-nagtagal, muling nagkaroon ng paghihimagsik laban sa mabuting pamamahala ni Jehova. Halimbawa, labis na sinalansang ng apo sa tuhod ni Noe na si Nimrod ang pamamahala ni Jehova. Si Nimrod ay “isang makapangyarihang mangangaso na salansang kay Jehova.” Nagtayo siya ng dakilang mga lunsod, gaya ng Babel, at ginawa niyang hari ang kaniyang sarili “sa lupain ng Sinar.” (Gen. 10:8-12) Ano ang gagawin ng Haring walang hanggan sa rebeldeng hari at sa pagsisikap nitong hadlangan ang Kaniyang layunin na ‘punuin ang lupa’? Ginulo ng Diyos ang wika ng mga tao, kaya ang mga sakop ni Nimrod ay nangalat “sa ibabaw ng buong lupa,” dala ang kanilang huwad na pagsamba at paraan ng pamamahala.​—Gen. 11:1-9.</p>
</div>
</div>
</div>
</body>
</html>
