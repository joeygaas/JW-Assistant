<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split12.xhtml#pcitationsource1">^ <span id="pcitation1"></span><strong>***w14 3/15 p. 13-14 Kung Paano Mananatiling Positibo***</strong></a><br /><strong><sup>8 </sup></strong>Sa templo sa Jerusalem, isang dukhang babaing balo ang pinagmasdan ni Jesus. Makakatulong ang halimbawa ng balong ito para manatili tayong positibo sa kabila ng ating mga limitasyon. <strong>(Basahin ang Lucas 21:1-4.) </strong>Pag-isipan ang kalagayan ng balo. Nangungulila na nga siya sa kaniyang kabiyak, kailangan pa niyang pagtiisan ang mga lider ng relihiyon na “lumalamon ng mga bahay ng mga babaing balo” imbes na tumulong. (Luc. 20:47) Hirap na hirap siya sa buhay kaya ang naiabuloy niya sa templo ay katumbas lang ng kinikita ng isang trabahador sa loob ng ilang minuto.</p><p><strong><sup>9 </sup></strong>Isipin kung ano ang nadarama ng balo habang papasók sa looban ng templo hawak ang dalawang maliliit na barya. Iniisip kaya niya na hindi lang sana iyon ang maiaabuloy niya kung buháy pa ang kaniyang asawa? Nahihiya kaya siya dahil malaki ang iniaabuloy ng mga nasa unahan niya at iniisip na walang halaga ang ibibigay niya? Kung gayon man ang nadama niya, ginawa pa rin niya ang kaniyang buong makakaya para sa tunay na pagsamba.</p><p><strong><sup>10 </sup></strong>Ipinakita ni Jesus na mahalaga kay Jehova kapuwa ang babaing balo at ang abuloy nito. Sinabi niya na ito ay ‘naghulog ng higit kaysa sa mayayaman.’ Halos hindi mapapansin ang abuloy ng balo kapag naisama na ito sa iba pa, pero pinuri siya ni Jesus. Malamang na hindi iniisip ng mga nagtatrabaho sa kabang-yaman na napakahalaga para kay Jehova ang dalawang barya at ang naghulog ng mga iyon. Pero hindi ang iniisip ng ibang tao o ang tingin ng balo sa kaniyang sarili ang mahalaga kundi kung ano ang tingin ng Diyos. Makakatulong ba ang ulat na ito para masubok mo kung ikaw ay nasa pananampalataya?</p>
</div>
</div>
</div>
</body>
</html>
