<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="04_ES15-split17.xhtml#citationsource2">^ <strong>(Gawa 5:17-28)</strong></a> <span id="citation2"></span>Ngunit ang mataas na saserdote at ang lahat ng mga kasama niya, ang sekta ng mga Saduceo na umiiral noon, ay bumangon at napuno ng paninibugho, <strong><sup>18 </sup></strong>at sinunggaban nila ng kanilang mga kamay ang mga apostol at inilagay sila sa pangmadlang dakong kulungan. <strong><sup>19 </sup></strong>Ngunit nang kinagabihan ay binuksan ng anghel ni Jehova ang mga pinto ng bilangguan, inilabas sila at sinabi: <strong><sup>20 </sup></strong>“Humayo kayo, at, pagtayo ninyo sa templo, patuloy ninyong salitain sa mga tao ang lahat ng mga pananalita tungkol sa buhay na ito.” <strong><sup>21 </sup></strong>Pagkarinig nito, sila ay pumasok sa templo nang magbukang-liwayway at nagsimulang magturo. At nang dumating ang mataas na saserdote at ang mga kasama niya, tinipon nila ang Sanedrin at ang buong kapulungan ng matatandang lalaki ng mga anak ni Israel, at nagsugo sila sa piitan upang dalhin ang mga ito. <strong><sup>22 </sup></strong>Ngunit nang makarating doon ang mga opisyal ay hindi nila nasumpungan ang mga ito sa bilangguan. Kaya sila ay bumalik at nag-ulat, <strong><sup>23 </sup></strong>na sinasabi: “Ang piitan ay nasumpungan naming nakatrangka nang buong tibay at ang mga bantay ay nakatayo sa mga pintuan, ngunit nang mabuksan ay wala kaming nasumpungang sinuman sa loob.” <strong><sup>24 </sup></strong>Buweno, nang ang mga salitang ito ay marinig kapuwa ng kapitan ng templo at ng mga punong saserdote, sila ay napasakalituhan tungkol sa mga bagay na ito kung ano nga ang kalalabasan nito. <strong><sup>25 </sup></strong>Ngunit may isang taong dumating at nag-ulat sa kanila: “Narito! Ang mga lalaking inilagay ninyo sa bilangguan ay nasa templo, na nakatayo at nagtuturo sa mga tao.” <strong><sup>26 </sup></strong>Nang magkagayon ay pumaroon ang kapitan kasama ang kaniyang mga opisyal at dinala sila, ngunit sa paraang walang dahas, dahil natatakot silang batuhin sila ng mga tao. <strong><sup>27 </sup></strong>Kaya dinala nila sila at pinatayo sila sa bulwagan ng Sanedrin. At ang mataas na saserdote ay nagtanong sa kanila <strong><sup>28 </sup></strong>at nagsabi: “Mahigpit namin kayong pinag-utusan na huwag nang magturo salig sa pangalang ito, at gayunman, narito! pinunô ninyo ng inyong turo ang Jerusalem, at determinado kayong ipataw sa amin ang dugo ng taong ito.”</p><p></p></div>
</div>
<div class="groupExtPubRef">
<div class="extPubRef"><p><a href="04_ES15-split17.xhtml#pcitationsource1">^ <span id="pcitation1"></span><strong>***w13 5/15 p. 11 ‘Masigasig Ka ba sa Maiinam na Gawa’?***</strong></a><br /><strong><sup>13 </sup></strong>Ipinakikita ng halimbawang iyan kung gaano kalaki ang epekto sa iba ng ating paninindigan sa mga simulain ng Bibliya. Malamang na marami ang naipagkasundo sa Diyos dahil sa lakas-loob na paninindigan ni Pedro at ng iba pang apostol. (Gawa 5:17-29) Sa kaso natin, puwedeng tanggapin ng ating mga kaeskuwela, katrabaho, o kapamilya ang katotohanan kapag nakita nila ang ating paninindigan sa harap ng pagsalansang.</p><p><strong><sup>14 </sup></strong>Laging may mga kapatid na pinag-uusig. Halimbawa, sa Armenia, mga 40 brother ang nakabilanggo dahil sa kanilang neutralidad. At posibleng marami pa ang makukulong sa susunod na mga buwan. Sa Eritrea, 55 lingkod ni Jehova ang nakakulong, ang ilan ay mahigit 60 anyos pa nga. Sa South Korea, mga 700 Saksi ang nakabilanggo dahil sa kanilang pananampalataya. Ganiyan ang sitwasyon ng mga kapatid sa lugar na iyan sa loob ng 60 taon. Ipanalangin natin na ang katapatan ng mga kapatid na ito na pinag-uusig ay makapagbigay-kaluwalhatian sa Diyos at makatulong sa iba na tanggapin ang katotohanan.​—Awit 76:8-10.</p>
</div>
</div>
</div>
</body>
</html>
