<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Marso</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="06_ES15-split24.xhtml#pcitationsource1">^ <span id="pcitation1"></span><strong>***w13 10/15 p. 21-22 Mga Aral Mula sa Isang Panalanging Pinaghandaang Mabuti***</strong></a><br />“TUMINDIG kayo, pagpalain ninyo si Jehova na inyong Diyos mula sa panahong walang takda hanggang sa panahong walang takda.” Sa pamamagitan ng nakaaantig na pananalitang ito, ang sinaunang bayan ng Diyos ay tinipon ng mga Levita para sama-samang manalangin. Isa ito sa pinakamahabang panalangin sa ulat ng Bibliya. (Neh. 9:4, 5) Naganap ito sa Jerusalem noong ika-24 na araw ng ikapitong buwan ng mga Judio, ang Tisri, noong 455 B.C.E. Habang isinasaalang-alang natin ang mga pangyayari bago ang espesyal na araw na iyon, tanungin ang sarili: ‘Anong magandang kaugalian ng mga Levita ang nakatulong para maging matagumpay ang okasyong iyon? Ano pang aral ang matututuhan ko mula sa panalanging iyon na pinaghandaang mabuti?’​—Awit 141:2.</p><p><strong>ISANG ESPESYAL NA BUWAN</strong></p><p><strong><sup>2 </sup></strong>Isang buwan bago ang pagtitipon, natapos ng mga Judio ang muling pagtatayo ng mga pader ng Jerusalem. (Neh. 6:15) Nagawa nila ito sa loob lang ng 52 araw. Pagkatapos, mas pinagtuunan nila ng pansin ang kanilang espirituwalidad. Noong unang araw ng sumunod na buwan, ang Tisri, nagtipon sila sa liwasang-bayan para makinig kay Ezra, at sa iba pang mga Levita, habang binabasa at ipinaliliwanag ang Kautusan ng Diyos. (Larawan 1) Ang mga pamilya, kasama ang “lahat ng may sapat na unawa upang makinig,” ay nakatayo habang nakikinig “mula sa pagbubukang-liwayway hanggang sa katanghaliang tapat.” Napakaganda ngang halimbawa para sa atin na nagpupulong sa komportableng mga Kingdom Hall! Pero kapag nasa pulong, gumagala ba ang isip mo kung minsan at kung anu-ano ang naiisip mo? Kung oo, isaalang-alang ang halimbawa ng sinaunang mga Israelita na hindi lang basta nakinig kundi isinapuso rin ang mga napakinggan nila; tumangis pa nga sila dahil hindi nila nasusunod bilang bayan ang Kautusan ng Diyos.​—Neh. 8:1-9.</p>
</div>
</div>
</div>
</body>
</html>
