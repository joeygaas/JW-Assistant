<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split28.xhtml#pcitationsource1">^ <span id="pcitation1"></span><strong>***w13 11/15 p. 13 Paano Natin Mapananatili ang “Mapaghintay na Saloobin”?***</strong></a><br /><strong><sup>13 </sup><em>Basahin ang Apocalipsis 7:1-4. </em></strong>Habang hinihintay natin ang katuparan ng 1 Tesalonica 5:3, pinipigilan ng makapangyarihang mga anghel ang mapangwasak na mga hangin ng malaking kapighatian. Ano ang hinihintay nila? Inilarawan ni apostol Juan ang isang pangyayari na kailangan munang maganap​—ang pangwakas na pagtatatak sa pinahirang “mga alipin ng ating Diyos.” Kapag naisagawa na iyon, pakakawalan ng mga anghel ang mapangwasak na mga hangin. Ano ang susunod na mangyayari?</p><p><strong><sup>14 </sup></strong>Ang Babilonyang Dakila, ang pandaigdig na imperyo ng huwad na relihiyon, ay pupuksain gaya ng nararapat sa kaniya. Sa panahong iyon, hindi siya matutulungan ng “mga bayan at mga pulutong at mga bansa at mga wika.” Nakikita na nating malapit na ang kaniyang katapusan. (Apoc. 16:12; 17:15-18; 18:7, 8, 21) Ngayon pa lang, ang kawalan ng suporta sa kaniya ay mapapansin sa mga ulat tungkol sa tumitinding pagbatikos sa mga relihiyon at mga lider nito. Pero para sa mga lider ng Babilonyang Dakila, wala silang dapat ipag-alala. Nagkakamali sila! Pagkatapos ng deklarasyon ng “Kapayapaan at katiwasayan!” ang pulitikal na mga elemento ng sistema ni Satanas ay biglang babaling sa huwad na relihiyon at pupuksain ito. <em>Tuluyan </em>nang maglalaho ang Babilonyang Dakila! Hindi ba’t sulit na maghintay nang may pagtitiis hanggang sa maganap ang mahahalagang pangyayaring ito?​—Apoc. 18:8, 10.</p>
</div>
</div>
</div>
</body>
</html>
