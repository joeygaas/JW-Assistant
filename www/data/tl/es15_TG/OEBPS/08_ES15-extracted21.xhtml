<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="08_ES15-split21.xhtml#citationsource2">^ <strong>(2 Cron. 29:1-19)</strong></a> <span id="citation2"></span>Si Hezekias ay naging hari sa edad na dalawampu’t limang taon, at dalawampu’t siyam na taon siyang naghari sa Jerusalem. At ang pangalan ng kaniyang ina ay Abias na anak ni Zacarias. <strong><sup>2 </sup></strong>At patuloy niyang ginawa ang tama sa paningin ni Jehova, ayon sa lahat ng ginawa ni David na kaniyang ninuno. <strong><sup>3 </sup></strong>Siya mismo, nang unang taon ng kaniyang paghahari, nang unang buwan, ang nagbukas ng mga pinto ng bahay ni Jehova at nagsimulang magkumpuni ng mga iyon. <strong><sup>4 </sup></strong>Pagkatapos ay dinala niya ang mga saserdote at ang mga Levita at tinipon sila sa hantad na dako sa gawing silangan. <strong><sup>5 </sup></strong>At sinabi niya sa kanila: “Makinig kayo sa akin, kayong mga Levita. Ngayon ay pabanalin ninyo ang inyong sarili at pabanalin ninyo ang bahay ni Jehova na Diyos ng inyong mga ninuno, at ilabas ninyo ang maruming bagay mula sa dakong banal. <strong><sup>6 </sup></strong>Sapagkat ang ating mga ama ay gumawi nang di-tapat at gumawa ng masama sa paningin ni Jehova na ating Diyos, anupat iniwan nila siya at itinalikod ang kanilang mukha sa tabernakulo ni Jehova at iniharap ang batok. <strong><sup>7 </sup></strong>Kanila ring isinara ang mga pinto ng beranda at pinanatili nilang patay ang mga lampara, at hindi sila nagsunog ng insenso, at hindi sila naghandog ng haing sinusunog sa dakong banal para sa Diyos ng Israel. <strong><sup>8 </sup></strong>At ang galit ni Jehova ay dumating laban sa Juda at Jerusalem, anupat ginawa niya silang bagay na sanhi ng pangangatal, bagay na panggigilalasan at sanhi ng pagsipol, gaya ng nakikita ninyo ng inyong sariling mga mata. <strong><sup>9 </sup></strong>At narito, ang ating mga ninuno ay nabuwal sa pamamagitan ng tabak, at ang ating mga anak na lalaki at ang ating mga anak na babae at ang ating mga asawa ay nasa pagkabihag dahil dito. <strong><sup>10 </sup></strong>Ngayon ay malapit sa aking puso ang makipagtipan kay Jehova na Diyos ng Israel, upang ang kaniyang nag-aapoy na galit ay mapawi mula sa atin. <strong><sup>11 </sup></strong>Ngayon, mga anak ko, huwag kayong magpabaya, sapagkat kayo ang mga pinili ni Jehova upang tumayo sa harap niya upang maglingkod sa kaniya at upang magpatuloy bilang kaniyang mga lingkod at mga tagagawa ng haing usok.” <strong><sup>12 </sup></strong>Dahil doon ay tumindig ang mga Levita, si Mahat na anak ni Amasai at si Joel na anak ni Azarias ng mga anak ng mga Kohatita; at mula sa mga anak ni Merari, si Kis na anak ni Abdi at si Azarias na anak ni Jehalelel; at mula sa mga Gersonita, si Joa na anak ni Zima at si Eden na anak ni Joa; <strong><sup>13 </sup></strong>at mula sa mga anak ni Elisapan, si Simri at si Jeuel; at mula sa mga anak ni Asap, si Zacarias at si Matanias; <strong><sup>14 </sup></strong>at mula sa mga anak ni Heman, si Jehiel at si Simei; at mula sa mga anak ni Jedutun, si Semaias at si Uziel. <strong><sup>15 </sup></strong>Pagkatapos ay tinipon nila ang kanilang mga kapatid at pinabanal ang kanilang sarili at pumaroon ayon sa utos ng hari sa mga salita ni Jehova, upang linisin ang bahay ni Jehova. <strong><sup>16 </sup></strong>Ang mga saserdote ngayon ay pumaroon sa loob ng bahay ni Jehova upang gawin ang paglilinis at inilabas ang lahat ng karumihang nasumpungan nila sa templo ni Jehova sa dakong looban ng bahay ni Jehova. Tinanggap naman ito ng mga Levita upang dalhin ito sa agusang libis ng Kidron sa labas. <strong><sup>17 </sup></strong>Sa gayon ay pinasimulan nila noong unang araw ng unang buwan ang pagpapabanal, at noong ikawalong araw ng buwan ay pumaroon sila sa beranda ni Jehova; anupat pinabanal nila ang bahay ni Jehova sa loob ng walong araw, at noong ikalabing-anim na araw ng unang buwan ay natapos sila. <strong><sup>18 </sup></strong>Pagkatapos ay pumaroon sila sa loob kay Hezekias na hari at nagsabi: “Nalinis na namin ang buong bahay ni Jehova, ang altar ng handog na sinusunog at ang lahat ng mga kagamitan nito, at ang mesa ng magkakapatong na tinapay at ang lahat ng mga kagamitan nito. <strong><sup>19 </sup></strong>At ang lahat ng mga kagamitang hindi na ipinagamit ni Haring Ahaz noong panahon ng kaniyang paghahari sa kaniyang kawalang-katapatan ay aming inihanda, at pinabanal ang mga iyon; at naroon ang mga iyon sa harap ng altar ni Jehova.”</p><p></p></div>
</div>
<div class="groupExtPubRef">
<div class="extPubRef"><p><a href="08_ES15-split21.xhtml#pcitationsource1">^ <span id="pcitation1"></span><strong>***w13 11/15 p. 17 Pitong Pastol, Walong Duke​—Sino ang Inilalarawan Nila Ngayon?***</strong></a><br /><strong><sup>6 </sup></strong>Namatay si Ahaz noong 746 B.C.E., at ang kaniyang anak na si Hezekias ang nagmana ng pamamahala sa kaharian ng Juda na naghihikahos at bagsak ang espirituwalidad. Ano kaya ang magiging priyoridad ng haring ito? Palakasin ang ekonomiya ng Juda? Hindi. Si Hezekias ay makadiyos, isang karapat-dapat na pastol ng bansa. Inuna niya ang pagsasauli sa dalisay na pagsamba at ang pagpapatibay sa kaugnayan ng bansa kay Jehova. Nang maunawaan ni Hezekias ang kalooban ng Diyos para sa kaniya, kumilos siya agad. Napakaganda ngang halimbawa para sa atin!​—2 Cro. 29:1-19.</p>
</div>
<div class="extPubRef"><p><a href="08_ES15-split21.xhtml#pcitationsource2">^ <span id="pcitation2"></span><strong>***w13 11/15 p. 17-18 Pitong Pastol, Walong Duke​—Sino ang Inilalarawan Nila Ngayon?***</strong></a><br /><strong><sup>8 </sup></strong>Inanyayahan ni Hezekias ang buong Juda at Israel sa isang malaking pagdiriwang ng Paskuwa, na sinundan ng pitong-araw na Kapistahan ng mga Tinapay na Walang Pampaalsa. Masayang-masaya ang bayan sa kapistahan kaya itinuloy pa nila nang pitong araw ang pagdiriwang. Iniulat ng Bibliya: “Nagkaroon ng malaking pagsasaya sa Jerusalem, sapagkat mula nang mga araw ni Solomon na anak ni David na hari ng Israel ay walang naging tulad nito sa Jerusalem.” (2 Cro. 30:25, 26) Tiyak na napatibay ang bayan sa espirituwal na kapistahang iyon! Mababasa natin sa 2 Cronica 31:1: “Nang matapos nila ang lahat ng ito, . . . pinagdurug-durog nila ang mga sagradong haligi at pinutol ang mga sagradong poste at ibinagsak ang matataas na dako at ang mga altar.” Sa gayon ay nanumbalik ang bansa kay Jehova. Malaking tulong ito para maharap nila ang nakaambang panganib.</p>
</div>
</div>
</div>
</body>
</html>
