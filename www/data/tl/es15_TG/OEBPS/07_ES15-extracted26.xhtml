<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split26.xhtml#pcitationsource1">^ <span id="pcitation1"></span><strong>***w13 11/15 p. 24-25 Maging Masunurin sa mga Pastol ni Jehova***</strong></a><br /><strong><sup>14 </sup></strong>Napakahalaga ng pagsunod sa mga nangunguna sa atin ngayon. Isipin kung paano nakipag-ugnayan si Jehova sa kaniyang bayan sa kritikal na mga panahon. Nang umalis ang mga Israelita sa Ehipto, ang mga tagubilin ng Diyos sa kanila ay ibinigay sa pamamagitan nina Moises at Aaron. Para makaligtas sa ikasampung salot, kinailangan nilang sundin ang tagubilin na magkaroon ng espesyal na salu-salo at wisikan ng dugo ng pinatay na tupa ang mga poste at biga ng kanilang pinto. Tuwiran bang nagsalita ang Diyos sa kanila mula sa langit? Hindi, kinailangan nilang makinig sa matatandang lalaki ng Israel, na tumanggap ng espesipikong mga tagubilin mula kay Moises. (Ex. 12:1-7, 21-23, 29) Sa mga sitwasyong iyon, si Moises at ang matatandang lalaki ang ginamit ni Jehova para maghatid ng mga tagubilin sa kaniyang bayan. Ganiyan din ang papel ng mga elder sa ngayon.</p><p><strong><sup>15 </sup></strong>Malamang na may maiisip ka pang ibang mga pangyayari sa Bibliya kung saan gumamit si Jehova ng mga tao o anghel para maglaan ng nagliligtas-buhay na tagubilin. Sa lahat ng pangyayaring iyon, ang Diyos ay gumamit ng mga kinatawan. Ang kaniyang mga mensahero ay nagsalita sa pangalan niya, at sinabi nila sa mga tao ang kailangang gawin para makaligtas sa kapahamakan. Malamang na ganiyan din ang gagawin ni Jehova sa Armagedon. Siyempre pa, ang mga elder sa ngayon na binigyan ng pananagutang kumatawan kay Jehova o sa kaniyang organisasyon ay dapat mag-ingat nang husto na huwag abusuhin ang awtoridad na ipinagkatiwala sa kanila.</p>
</div>
</div>
</div>
</body>
</html>
