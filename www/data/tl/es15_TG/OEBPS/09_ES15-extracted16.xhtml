<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split16.xhtml#pcitationsource1">^ <span id="pcitation1"></span><strong>***w13 11/15 p. 18 Pitong Pastol, Walong Duke​—Sino ang Inilalarawan Nila Ngayon?***</strong></a><br /><strong><sup>9 </sup></strong>Gaya ng inihula ni Isaias, sinakop ng mga Asiryano ang hilagang kaharian ng Israel at ipinatapon ang mga naninirahan doon, sa gayon ay nabigo ang plano ng Israel na magluklok ng hari na hindi mula sa angkan ni David. Kumusta naman ang plano ng Asirya? Sinimulang salakayin ng mga Asiryano ang Juda. “Nang ikalabing-apat na taon ni Haring Hezekias, si Senakerib na hari ng Asirya ay sumampa laban sa lahat ng nakukutaang lunsod ng Juda at sinakop ang mga iyon.” Ayon sa ulat, 46 na lunsod ng Juda ang nasakop ni Senakerib. Kung nakatira ka noon sa Jerusalem, ano kaya ang madarama mo habang isa-isang bumabagsak sa kamay ng hukbong Asiryano ang mga lunsod ng Juda?​—2 Hari 18:13.</p><p><strong><sup>10 </sup></strong>Siyempre pa, alam ni Hezekias na may nagbabantang panganib, pero sa halip na matakot at humingi ng tulong sa isang paganong bansa, gaya ng ginawa ng kaniyang amang apostata na si Ahaz, nagtiwala si Hezekias kay Jehova. (2 Cro. 28:20, 21) Maaaring alam niya ang sinabi ni propeta Mikas, isang kakontemporaryo niya na humula tungkol sa Asirya: “Kung tungkol sa Asiryano, . . . kailangan din tayong magbangon laban sa kaniya ng pitong pastol, oo, walong duke mula sa mga tao. At papastulan nga nila ang lupain ng Asirya sa pamamagitan ng tabak.” (Mik. 5:5, 6) Tiyak na napatibay ng kinasihang pananalitang ito si Hezekias, dahil ipinakikita nito na isang di-pangkaraniwang hukbo ang ibabangon para talunin ang mga Asiryano.</p>
</div>
</div>
</div>
</body>
</html>
