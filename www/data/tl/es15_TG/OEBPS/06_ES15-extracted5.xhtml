<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Marso</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="06_ES15-split5.xhtml#pcitationsource1">^ <span id="pcitation1"></span><strong>***w13 5/15 p. 4-5 Gampanan ang Iyong Papel Bilang Ebanghelisador***</strong></a><br /><strong><sup>6 </sup></strong>Walang-alinlangang nakaragdag sa kahapisang nararanasan ng mga tao sa mga huling araw na ito ang teoriya ng ebolusyon at ang huwad na mga doktrina. (Roma 1:28-31; 2 Tim. 3:1-5) Ang mga turong ito ay hindi mabuting balita. Dahil sa mga ito, ‘napasa kadiliman ang isip ng mga tao, at nahiwalay sila mula sa buhay na nauukol sa Diyos,’ gaya ng sinabi ni apostol Pablo. (Efe. 4:17-19) Bukod diyan, naging hadlang ang teoriya ng ebolusyon at huwad na mga doktrina para tanggapin ng mga tao ang mabuting balita mula sa Diyos.​—<strong><em>Basahin ang Efeso 2:11-13.</em></strong></p><p><strong><sup>7 </sup></strong>Bago makipagkasundo sa Diyos, kailangan munang makumbinsi ang mga tao na umiiral si Jehova at na may mabubuting dahilan para lumapit sa kaniya. Matutulungan natin silang matamo ang kaalamang iyan kung hihimukin natin silang suriin ang mga nilalang ng Diyos. Kung pag-aaralan ng mga tao ang mga ito nang bukás ang isip, matututuhan nila ang karunungan at kapangyarihan ng Dakilang Maylalang. (Roma 1:19, 20) Para matulungan sila, magagamit natin ang dalawang brosyur na <em>Saan Nagmula ang Buhay? </em>at <em>The Origin of Life​—Five Questions Worth Asking. </em>Pero may mga tanong na hindi masasagot ng basta pag-aaral tungkol sa mga nilalang ng Diyos. Halimbawa: Bakit kaya pinahihintulutan ng Diyos ang pagdurusa? Ano ang layunin ng Diyos para sa lupa? Nagmamalasakit ba ang Diyos sa akin?</p><p><strong><sup>8 </sup></strong>Ang tanging paraan para lubusang maunawaan ng mga tao ang mabuting balita tungkol sa Diyos at sa kaniyang layunin ay sa pamamagitan ng pag-aaral ng Bibliya. Pribilehiyo nga nating tulungan ang mga tao na masagot ang kanilang mga tanong! Gayunman, para maabot ang puso ng mga nakikinig sa atin, hindi sapat na bigyan lang natin sila ng impormasyon. Kailangan natin silang hikayatin. (2 Tim. 3:14) Para magawa iyan, kailangan tayong matuto sa halimbawa ni Jesus. Bakit napakahusay niya sa panghihikayat? Ang isang dahilan ay ang mabisang paggamit ng mga tanong. Paano kaya natin siya matutularan?</p>
</div>
</div>
</div>
</body>
</html>
