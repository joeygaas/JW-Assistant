<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split30.xhtml#pcitationsource1">^ <span id="pcitation1"></span><strong>***w13 10/15 p. 23-24 Mga Aral Mula sa Isang Panalanging Pinaghandaang Mabuti***</strong></a><br /><strong><sup>10 </sup></strong>Pagkatapos, itinampok ng mga Levita ang pakikitungo ng Diyos kay Abram. Pinalitan ng Diyos ang pangalan niya at ginawang Abraham, na nangangahulugang “ama ng pulutong,” kahit 99 anyos na siya noon at wala pang anak sa kaniyang baog na asawang si Sarai. (Gen. 17:1-6, 15, 16) Ipinangako rin ng Diyos kay Abraham na mamanahin ng binhi nito ang lupain ng Canaan. Madalas na nalilimutan ng mga tao ang pangako nila; pero hindi ganoon si Jehova. Gaya ng sinabi ng mga Levita sa panalangin: “Ikaw ay si Jehova na tunay na Diyos, na pumili kay Abram at naglabas sa kaniya mula sa Ur ng mga Caldeo at nagbigay sa kaniya ng pangalang Abraham. At nasumpungan mong tapat ang kaniyang puso sa harap mo; kaya itinatag ang tipan sa kaniya na ibibigay sa kaniya ang lupain ng mga Canaanita, . . . na ibibigay iyon sa kaniyang binhi; at tinupad mo ang iyong mga salita, sapagkat ikaw ay matuwid.” (Neh. 9:7, 8) Matutularan natin ang ating matuwid na Diyos kung sinisikap nating tuparin ang ating mga pangako.​—Mat. 5:37.</p><p><strong>INALAALA ANG MGA NAGAWA NI JEHOVA</strong></p><p><strong><sup>11 </sup></strong>Ang pangalang Jehova ay nangangahulugang “Kaniyang Pinangyayaring Magkagayon,” na nagpapakitang patuloy na kumikilos ang Diyos para matupad ang kaniyang mga pangako. Kitang-kita ito sa pakikitungo ng Diyos sa mga inapo ni Abraham noong mga alipin sila sa Ehipto. Parang imposibleng makalaya ang buong bansa at manirahan sa Lupang Pangako. Pero sa pamamagitan ng sunud-sunod na pagkilos ng Diyos, tinupad niya ang kaniyang pangako. Sa gayon, pinatunayan niyang karapat-dapat siya sa natatangi at dakilang pangalang Jehova.</p>
</div>
</div>
</div>
</body>
</html>
