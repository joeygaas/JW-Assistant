<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split4.xhtml#pcitationsource1">^ <span id="pcitation1"></span><strong>***w13 7/15 p. 23 “Sino Talaga ang Tapat at Maingat na Alipin?”***</strong></a><br /><strong><sup>13 </sup></strong>Sino kung gayon ang mga lingkod ng sambahayan? Sa simpleng pananalita, sila ang pinakakain. Sa pasimula ng mga huling araw, ang lahat ng lingkod ng sambahayan ay mga pinahiran. Nang maglaon, <em>naging bahagi rin ng mga lingkod ng sambahayan ang malaking pulutong ng ibang mga tupa. </em>Ngayon, ang kalakhang bahagi ng “isang kawan” na pinangungunahan ni Kristo ay binubuo ng ibang mga tupa. (Juan 10:16) Ang dalawang grupo ay nakikinabang sa iisang espirituwal na pagkain sa tamang panahon na inilalaan ng tapat na alipin. Paano naman ang mga miyembro ng Lupong Tagapamahala na bumubuo ngayon sa tapat at maingat na alipin? Kailangan din silang pakainin sa espirituwal. Kaya mapagpakumbaba nilang kinikilala na sila, <em>bilang mga indibiduwal, </em>ay mga lingkod din ng sambahayan tulad ng iba pang mga tunay na tagasunod ni Jesus.</p><p><strong><sup>14 </sup></strong>Isang mabigat na pananagutan ang ibinigay ni Jesus sa tapat at maingat na alipin. Noong panahon ng Bibliya, ang isang pinagkakatiwalaang alipin, o katiwala, ay tagapamahala sa sambahayan. (Luc. 12:42) Kaya iniatas sa tapat at maingat na alipin ang pananagutang pangasiwaan ang sambahayan ng mga mananampalataya. Kasama sa pananagutang iyan ang pangangasiwa sa materyal na mga pag-aari, gawaing pangangaral, mga programa sa asamblea at kombensiyon, at ang paglalathala ng salig-Bibliyang mga literatura na gagamitin sa ministeryo at sa personal at pangkongregasyong pag-aaral. Ang mga lingkod ng sambahayan ay umaasa sa lahat ng espirituwal na pagkaing inilalaan ng tapat na alipin.</p>
</div>
</div>
</div>
</body>
</html>
