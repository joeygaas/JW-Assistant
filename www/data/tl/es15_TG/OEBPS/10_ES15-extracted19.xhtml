<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split19.xhtml#pcitationsource1">^ <span id="pcitation1"></span><strong>***w13 9/15 p. 19-20 Nagbagong-Anyo Ka Na Ba?***</strong></a><br /><strong><sup>11 </sup></strong>“Magbagong-anyo kayo sa pamamagitan ng pagbabago ng inyong pag-iisip,” ang isinulat ni Pablo. Sa Bibliya, ang salitang “pag-iisip” ay may kaugnayan sa takbo ng kaisipan, saloobin, at kakayahan sa pangangatuwiran. Sa pasimula ng kaniyang liham sa mga taga-Roma, may binanggit si Pablo na mga taong nagpapakita ng “di-sinang-ayunang kalagayan ng isip.” Gumagawi sila nang may “kalikuan, kabalakyutan, kaimbutan, kasamaan, na punô ng inggit, pagpaslang, hidwaan, panlilinlang,” at iba pang nakasasakit na mga bagay. (Roma 1:28-31) Kaya naman pinayuhan ni Pablo ang mga lumaki sa gayong kapaligiran at naging mga lingkod ng Diyos na “magbagong-anyo” at ‘magbago ng pag-iisip.’</p><p><strong><sup>12 </sup></strong>Nakalulungkot, maraming tao sa ngayon ang gaya ng inilarawan ni Pablo. Malamang na iniisip nilang makaluma o kakitiran ng isip na sumunod sa mga pamantayan at simulain at pasunurin din dito ang iba. Maraming guro at magulang ang kunsintidor at promotor ng pagiging “liberal.” Para sa kanila, depende sa indibiduwal kung ano ang tama o mali. Marami na nag-aangking relihiyoso ang nag-iisip na puwede nilang gawin kung ano ang inaakala nilang tama, at na hindi sila obligadong sundin ang Diyos at ang kaniyang mga utos. (Awit 14:1) Mapanganib sa mga tunay na Kristiyano ang pagkakaroon ng gayong saloobin. Kung hindi mapagbantay ang isa, baka ganito ang maging saloobin niya sa mga teokratikong kaayusan. Baka hindi siya makipagtulungan sa mga kaayusan ng kongregasyon at magreklamo pa nga tungkol sa mga bagay na hindi niya nagugustuhan. O baka hindi niya seryosohin ang mga payong batay sa Bibliya tungkol sa paglilibang, paggamit ng Internet, at pagkuha ng mataas na edukasyon.</p><p><strong><sup>13 </sup></strong>Kaya para hindi na tayo mahubog ng sanlibutan, kailangan nating tapatang suriin ang ating mga saloobin at damdamin, mga tunguhin, at mga pamantayan. Hindi nakikita ng ibang tao ang gayong mga bagay. Baka sa tingin ng iba ay sumusulong naman tayo. Pero tayo lang ang nakakaalam kung talagang hinahayaan nating baguhin tayo at patuloy pang baguhin ng natututuhan natin sa Bibliya.​—<strong><em>Basahin ang Santiago 1:23-25.</em></strong></p>
</div>
</div>
</div>
</body>
</html>
