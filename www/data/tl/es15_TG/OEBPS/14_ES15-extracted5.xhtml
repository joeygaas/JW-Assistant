<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split5.xhtml#pcitationsource1">^ <span id="pcitation1"></span><strong>***w13 6/15 p. 14-15 Pahalagahan ang Pagkabukas-Palad at Pagkamakatuwiran ni Jehova***</strong></a><br /><strong><sup>9 </sup></strong>Paano natin matutularan ang pagkabukas-palad ni Jehova? Si Jehova ay “saganang naglalaan sa atin ng lahat ng mga bagay para sa <em>ating </em>kasiyahan.” Kaya tayo ay dapat na “handang mamahagi” sa iba, anupat nagdudulot ng kagalakan sa <em>kanila. </em>(1 Tim. 6:17-19) Natutuwa tayong gamitin ang ating mga tinatangkilik para magregalo sa mga mahal natin sa buhay at matulungan ang mga nangangailangan. <strong>(<em>Basahin ang Deuteronomio 15:7.</em>) </strong>Ano ang makatutulong sa atin na maging bukas-palad? Ganito ang ginagawa ng ilang Kristiyano: Sa tuwing tumatanggap sila ng regalo, humahanap sila ng pagkakataon na magbigay rin ng regalo sa iba. Isang pagpapala sa kongregasyong Kristiyano ang napakaraming kapatid na naglilinang ng espiritu ng pagkabukas-palad.</p><p><strong><sup>10 </sup></strong>Ang isa sa pinakamaiinam na paraan para maging bukas-palad ay ang paggamit ng ating panahon at lakas para tulungan at patibayin ang iba. (Gal. 6:10) Kumusta tayo sa bagay na iyan? Tanungin ang sarili: ‘Handa ba akong makinig sa iba? Kapag may humihingi ng tulong sa akin, handa ba akong tumulong sa abot ng makakaya ko? Kailan ako huling nagbigay ng taimtim na komendasyon sa kapamilya ko o kapananampalataya?’ Kapag naging ‘kaugalian natin ang pagbibigay,’ mas mapapalapít tayo kay Jehova at sa ating mga kaibigan.​—Luc. 6:38; Kaw. 19:17.</p><p><strong><sup>11 </sup></strong>Maaari din tayong maging bukas-palad kay Jehova. “Parangalan mo si Jehova ng iyong mahahalagang pag-aari,” ang payo ng Kasulatan. (Kaw. 3:9) Kasama sa “mahahalagang pag-aari” ang ating panahon, lakas, at mga tinatangkilik, na magagamit natin sa paglilingkod sa kaniya. Kahit ang mga bata ay matuturuang maging bukas-palad kay Jehova. “Kapag nagbibigay ng donasyon ang pamilya namin sa Kingdom Hall, hinahayaan namin na ang mga bata ang maghulog sa kahon,” ang sabi ng tatay na si Jason. “Tuwang-tuwa sila, kasi gaya ng sabi nila, ‘may ibinibigay sila kay Jehova.’” Ang mga anak na nagbibigay nang may kagalakan kay Jehova habang bata pa ay malamang na magiging bukas-palad sa Kaniya hanggang sa paglaki nila.​—Kaw. 22:6.</p>
</div>
</div>
</div>
</body>
</html>
