<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="09_ES15-split21.xhtml#citationsource2">^ <strong>(Gawa 15:6-29)</strong></a> <span id="citation2"></span>At ang mga apostol at ang matatandang lalaki ay nagtipon upang tingnan ang tungkol sa bagay na ito. <strong><sup>7 </sup></strong>At pagkatapos na maganap ang maraming pagtatalo, tumindig si Pedro at nagsabi sa kanila: “Mga lalaki, mga kapatid, nalalaman ninyong lubos na mula nang unang mga araw ay pumili ang Diyos sa gitna ninyo upang sa pamamagitan ng aking bibig ay marinig ng mga tao ng mga bansa ang salita ng mabuting balita at maniwala; <strong><sup>8 </sup></strong>at ang Diyos, na nakatatalos ng puso, ay nagpatotoo sa pamamagitan ng pagbibigay sa kanila ng banal na espiritu, gaya ng ginawa rin niya sa atin. <strong><sup>9 </sup></strong>At wala siyang ginawang anumang pagtatangi sa pagitan natin at nila, kundi dinalisay ang kanilang mga puso sa pamamagitan ng pananampalataya. <strong><sup>10 </sup></strong>Kaya bakit nga ninyo sinusubok ang Diyos sa pamamagitan ng pagpapataw sa leeg ng mga alagad ng isang pamatok na kahit ang ating mga ninuno ni tayo man ay hindi makapagdala? <strong><sup>11 </sup></strong>Sa kabaligtaran, nagtitiwala tayong maliligtas sa pamamagitan ng di-sana-nararapat na kabaitan ng Panginoong Jesus sa katulad na paraan gaya rin ng mga taong iyon.” <strong><sup>12 </sup></strong>Sa gayon ay tumahimik ang buong karamihan, at nagsimula silang makinig kina Bernabe at Pablo sa paglalahad ng maraming mga tanda at mga palatandaan na ginawa ng Diyos sa pamamagitan nila sa gitna ng mga bansa. <strong><sup>13 </sup></strong>Pagkatigil nila sa pagsasalita, sumagot si Santiago, na sinasabi: “Mga lalaki, mga kapatid, pakinggan ninyo ako. <strong><sup>14 </sup></strong>Inilahad ni Symeon nang lubusan kung paanong sa unang pagkakataon ay ibinaling ng Diyos ang kaniyang pansin sa mga bansa upang kumuha mula sa kanila ng isang bayan ukol sa kaniyang pangalan. <strong><sup>15 </sup></strong>At dito ay sumasang-ayon ang mga salita ng mga Propeta, gaya nga ng nasusulat, <strong><sup>16 </sup></strong>‘Pagkatapos ng mga bagay na ito ay babalik ako at muling itatayo ang kubol ni David na nakabuwal; at itatayo kong muli ang mga guho nito at muli itong ititindig, <strong><sup>17 </sup></strong>upang may-pananabik na hanapin si Jehova niyaong mga nalabi sa mga tao, kasama ng mga tao ng lahat ng mga bansa, mga taong tinatawag ayon sa aking pangalan, sabi ni Jehova, na siyang gumagawa ng mga bagay na ito, <strong><sup>18 </sup></strong>na kilala mula pa noong sinauna.’ <strong><sup>19 </sup></strong>Kaya ang aking pasiya ay huwag nang gambalain yaong mga mula sa mga bansa na bumabaling sa Diyos, <strong><sup>20 </sup></strong>kundi sulatan sila na umiwas sa mga bagay na narumhan ng mga idolo at sa pakikiapid at sa binigti at sa dugo. <strong><sup>21 </sup></strong>Sapagkat mula noong sinaunang mga panahon, si Moises ay mayroon sa lunsod at lunsod niyaong mga nangangaral tungkol sa kaniya, sapagkat binabasa siya nang malakas sa mga sinagoga sa bawat sabbath.” <strong><sup>22 </sup></strong>Nang magkagayon ay minagaling ng mga apostol at ng matatandang lalaki kasama ng buong kongregasyon na magsugo sa Antioquia ng mga lalaking pinili mula sa kanila kasama nina Pablo at Bernabe, samakatuwid nga, si Hudas na tinatawag na Barsabas at si Silas, mga lalaking nangunguna sa gitna ng mga kapatid; <strong><sup>23 </sup></strong>at sa pamamagitan ng kanilang kamay ay isinulat nila: “Ang mga apostol at ang matatandang lalaki, mga kapatid, doon sa mga kapatid sa Antioquia at Sirya at Cilicia na mula sa mga bansa: Mga pagbati! <strong><sup>24 </sup></strong>Yamang narinig namin na ang ilan mula sa amin ay lumikha ng kaguluhan sa inyo sa pamamagitan ng mga pananalita, na tinatangkang igupo ang inyong mga kaluluwa, bagaman hindi namin sila binigyan ng anumang tagubilin, <strong><sup>25 </sup></strong>sumapit kami sa lubos na pagkakaisa at minagaling namin na pumili ng mga lalaki na isusugo sa inyo kasama ng aming mga iniibig, sina Bernabe at Pablo, <strong><sup>26 </sup></strong>mga taong nagbigay ng kanilang mga kaluluwa alang-alang sa pangalan ng ating Panginoong Jesu-Kristo. <strong><sup>27 </sup></strong>Kaya nga isinusugo namin sina Hudas at Silas, upang maisaysay din nila ang gayunding mga bagay sa salita. <strong><sup>28 </sup></strong>Sapagkat minagaling ng banal na espiritu at namin mismo na huwag nang magdagdag ng higit pang pasanin sa inyo, maliban sa mga bagay na ito na kinakailangan, <strong><sup>29 </sup></strong>na patuloy na umiwas sa mga bagay na inihain sa mga idolo at sa dugo at sa mga bagay na binigti at sa pakikiapid. Kung pakaiingatan ninyo ang inyong sarili sa mga bagay na ito, kayo ay uunlad. Mabuting kalusugan sa inyo!”</p><p></p></div>
</div>
<div class="groupExtPubRef">
<div class="extPubRef"><p><a href="09_ES15-split21.xhtml#pcitationsource1">^ <span id="pcitation1"></span><strong>***w13 7/15 p. 17-18 Pinakakain ang Marami sa Pamamagitan ng Iilan***</strong></a><br /><strong><sup>10 </sup></strong>Noong 49 C.E., may lupong tagapamahala na binubuo ng natitirang mga apostol at ng ilang kuwalipikadong matatanda. Tinukoy sila sa Bibliya bilang “mga apostol at matatandang lalaki” sa Jerusalem. <strong>(<em>Basahin ang Gawa 15:1, 2.</em>) </strong>Bilang Ulo ng kongregasyon, ginamit ni Kristo ang maliit na grupong ito ng mga kuwalipikadong lalaki para lumutas ng mga isyung may kaugnayan sa doktrina at mangasiwa sa pangangaral at pagtuturo ng mabuting balita ng Kaharian.​—Gawa 15:6-29; 21:17-19; Col. 1:18.</p><p><strong><sup>11 </sup></strong>Pinagpala ba ni Jehova ang kaayusang ginamit ng kaniyang Anak para pakainin ang mga kongregasyon noong unang siglo? Oo! Paano natin nalaman? Ganito ang iniulat sa aklat ng Mga Gawa: “Habang naglalakbay sila [si apostol Pablo at ang kaniyang mga kasama] sa mga lunsod ay dinadala nila sa mga naroroon ang mga tuntunin na naipasiya ng mga apostol at ng matatandang lalaki na nasa Jerusalem upang tuparin nila. Dahil nga rito, ang mga kongregasyon ay patuloy na napatatag sa pananampalataya at dumami ang bilang sa araw-araw.” (Gawa 16:4, 5) Pansinin na ang mga kongregasyong iyon ay sumulong dahil sa kanilang tapat na pakikipagtulungan sa lupong tagapamahala sa Jerusalem. Hindi ba’t isang katunayan iyan na pinagpala ni Jehova ang kaayusang ginamit ng kaniyang Anak para pakainin ang mga kongregasyon? Tandaan na posible lang ang espirituwal na pagsulong kung may pagpapala ni Jehova.​—Kaw. 10:22; 1 Cor. 3:6, 7.</p>
</div>
</div>
</div>
</body>
</html>
