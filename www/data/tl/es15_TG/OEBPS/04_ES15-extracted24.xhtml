<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="04_ES15-split24.xhtml#pcitationsource1">^ <span id="pcitation1"></span><strong>***w13 8/15 p. 3-4 Pinabanal Na Kayo***</strong></a><br /><strong><sup>2 </sup></strong>Ang Israel ay isang bansang nakaalay sa Diyos. Noong 1513 B.C.E., sabik na sabik ang mga Israelita na gawin ang kalooban ni Jehova. Sinabi nila: “Ang lahat ng mga salita na sinalita ni Jehova ay handa naming gawin.” (Ex. 24:3) Kaya pinabanal sila ng Diyos, o ibinukod bilang kaniyang piniling bayan. Isa ngang napakalaking pribilehiyo! Makalipas ang 40 taon, ipinaalaala ni Moises sa kanila: “Ikaw ay isang banal na bayan kay Jehova na iyong Diyos. Ikaw ang pinili ni Jehova na iyong Diyos upang maging kaniyang bayan, isang pantanging pag-aari, mula sa lahat ng mga bayan na nasa ibabaw ng lupa.”​—Deut. 7:6.</p><p><strong><sup>3 </sup></strong>Nakalulungkot, naglaho ang matinding pagnanais ng Israel na maging isang banal na bansa. Bagaman laging may mga indibiduwal na naglilingkod sa Diyos, mas gusto ng karamihan sa mga Judio na magmukhang banal kaysa gawin ang kalooban ng Diyos. Noong panahong dumating si Nehemias sa Jerusalem sa ikalawang pagkakataon, mga isang daang taon na rin ang nakalipas mula nang bumalik ang tapat na mga nalabi galing sa Babilonya para isauli ang tunay na pagsamba. Ngayon, naghihingalo na naman ang espirituwalidad ng bansa.</p><p><strong><sup>4 </sup></strong>Gaya ng mga Israelita, pinabanal din ng Diyos ang mga Saksi ni Jehova bilang isang bayan. Kapuwa ang mga pinahirang Kristiyano at ang “malaking pulutong” ay banal, ibinukod para sa sagradong paglilingkod. (Apoc. 7:9, 14, 15; 1 Cor. 6:11) Ayaw ng sinuman sa atin na maiwala ang kaniyang pinabanal na katayuan sa harap ng Diyos, gaya ng nangyari sa mga Israelita nang maglaon. Ano ang makatutulong sa atin na maiwasan ito at makapanatiling banal at kapaki-pakinabang sa paglilingkod kay Jehova? Sa artikulong ito, tatalakayin natin ang apat na bagay na itinampok sa Nehemias kabanata 13: (1) Iwasan ang masasamang kasama; (2) suportahan ang teokratikong mga kaayusan; (3) unahin ang espirituwal na mga bagay; at (4) ingatan ang iyong pagkakakilanlan bilang Kristiyano. Isa-isa nating suriin ang mga ito.</p>
</div>
</div>
</div>
</body>
</html>
