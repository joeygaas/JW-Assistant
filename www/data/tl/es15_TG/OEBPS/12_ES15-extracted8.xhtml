<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split8.xhtml#pcitationsource1">^ <span id="pcitation1"></span><strong>***w14 1/15 p. 12-13 100 Taon ng Kaharian​—Paano Nakaaapekto sa Iyo?***</strong></a><br /><strong><sup>3 </sup></strong>Sa pagtatapos ng ika-19 na siglo, naging malinaw sa mga lingkod ng Diyos ang hulang isinulat ni Daniel mahigit 2,500 taon na ang nakaraan: “Sa mga araw ng mga haring iyon ay magtatatag ang Diyos ng langit ng isang kaharian na hindi magigiba kailanman.” (Dan. 2:44) Ilang dekada nang itinuturo ng mga Estudyante ng Bibliya na ang 1914 ay magiging isang natatanging taon. Noong panahong iyon, marami ang optimistiko tungkol sa hinaharap. Sinabi ng isang manunulat: “Ang daigdig ng 1914 ay punô ng pag-asa at pangako.” Pero nang sumiklab ang Digmaang Pandaigdig I bago matapos ang taon, natupad ang hula ng Bibliya. Pinatunayan ng kasunod na mga taggutom, lindol, epidemya, at ng iba pang natupad na hula ng Bibliya na nagsimula nang mamahala sa langit si Jesu-Kristo bilang Hari ng Kaharian ng Diyos noong 1914. Oo, nang iluklok ng Diyos ang kaniyang Anak bilang Mesiyanikong Hari, si Jehova ay naging Hari sa isang bagong diwa!</p><p><strong><sup>4 </sup></strong>Ang unang ginawa ng bagong-luklok na Hari ay makipagdigma kay Satanas, ang pinakamahigpit na Kalaban ng kaniyang Ama. Pinalayas ni Jesus at ng kaniyang mga anghel mula sa langit ang Diyablo at ang mga demonyo. Dahil dito, nagkaroon ng malaking pagsasaya sa langit, pero nagdulot ito ng walang-katulad na pagdurusa sa lupa. <strong>(Basahin ang Apocalipsis 12:7-9, 12.) </strong>Pagkatapos, itinuon ng Hari ang kaniyang pansin sa mga sakop niya sa lupa para dalisayin sila, turuan, at organisahin sa paggawa ng kalooban ng Diyos. Tingnan natin kung paano natin matutularan ang pagiging masunurin nila sa patnubay ni Jesus.</p>
</div>
</div>
</div>
</body>
</html>
