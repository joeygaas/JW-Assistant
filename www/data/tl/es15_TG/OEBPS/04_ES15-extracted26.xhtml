<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="04_ES15-split26.xhtml#pcitationsource1">^ <span id="pcitation1"></span><strong>***w13 6/15 p. 7-8 Lubusang Pahalagahan ang mga Katangian ni Jehova***</strong></a><br />KAPAG naiisip mo si Jehova, anong mga katangian niya ang naaalala mo? Marami sa atin ang magsasabi ng pag-ibig, katarungan, karunungan, at kapangyarihan. Pero alam nating marami pang ibang magagandang katangian si Jehova. Sa katunayan, mahigit 40 katangian niya ang natalakay na sa mga publikasyon natin. Isip-isipin na lang kung gaano karami ang puwede nating matutuhan tungkol sa mga katangian ni Jehova sa ating personal o pampamilyang pag-aaral! Paano tayo makikinabang sa gayong pag-aaral? Lalalim ang pagpapahalaga natin sa ating Ama sa langit. At habang lumalalim ang pagpapahalaga natin kay Jehova, mas titindi ang pagnanais nating maging malapít sa kaniya at tularan siya.​—Jos. 23:8; Awit 73:28.</p><p><strong><sup>2 </sup></strong>Pero ano ba ang ibig sabihin ng “pahalagahan” ang isang bagay? Sa artikulong ito, ang salitang iyan ay tumutukoy sa pagkilala sa tunay na halaga ng isang bagay. Maaaring unti-unting lumalim ang pagpapahalaga. Para ilarawan: Lalo nating napahahalagahan o nagugustuhan ang isang bagong putahe habang nilalanghap natin ito, ninanamnam, at natututuhang lutuin. Sa katulad na paraan, lumalalim ang pagpapahalaga natin sa isang katangian ni Jehova habang nagiging pamilyar tayo rito, binubulay-bulay ito, at tinutularan. (Efe. 5:1) Layunin ng artikulong ito at ng dalawang kasunod nito na palalimin ang pagpapahalaga natin sa iba pang mga katangian ng Diyos na baka hindi natin gaanong nabibigyang-pansin. Habang tinatalakay ang bawat katangian, sasagutin natin ang mga ito: Ano ang kahulugan ng katangiang ito? Paano ito ipinakikita ni Jehova? At paano natin matutularan si Jehova sa pagpapakita ng katangiang ito?</p>
</div>
</div>
</div>
</body>
</html>
