<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split8.xhtml#pcitationsource1">^ <span id="pcitation1"></span><strong>***w13 12/15 p. 9 Huwag “Matinag Mula sa Inyong Katinuan”!***</strong></a><br /><strong><sup>11 </sup></strong>Nang sumulat si Pablo sa mga Hebreo, itinawag-pansin niya ang dalawang paraan kung paano maaaring mawalan ng pananampalataya ang isang Kristiyano at hindi makatayong matatag. <strong>(<em>Basahin ang Hebreo 2:1; 3:12.</em>) </strong>May binanggit siyang ‘pagkaanod papalayo’ at “paglayo.” Ang isang bangka ay maaaring unti-unting maanod papalayo sa pampang ng ilog. Pero maaari ding sadyain ng isa na itulak ang kaniyang bangka palayo sa pampang. Ipinakikita ng dalawang halimbawang ito ang maaaring mangyari sa ilan kapag hinayaan nilang malinlang sila at humina ang kanilang tiwala sa katotohanan.</p><p><strong><sup>12 </sup></strong>Maaaring ganiyan ang nangyari sa ilang taga-Tesalonica. Posible bang mangyari din iyan ngayon? Maraming puwedeng makaaksaya ng ating panahon. Isip-isipin kung gaano karaming oras ang nauubos sa mga social network, pagbabasa at pagsagot sa mga electronic message, mga hobby, at sobrang pagkahilig sa isport. Alinman sa mga ito ay maaaring maging panggambala sa isang Kristiyano at magpahina ng kaniyang sigasig. Ang resulta? Baka mawalan na siya ng sapat na panahon para manalangin nang taos-puso, mag-aral ng Salita ng Diyos, dumalo sa pulong, at mangaral ng mabuting balita. Ano ang magagawa natin para huwag tayong matinag mula sa ating katinuan?</p><p><strong>PROTEKSIYON PARA HUWAG MATINAG</strong></p><p><strong><sup>13 </sup></strong>Dapat nating tandaan na nabubuhay na tayo sa “mga huling araw” at na mapanganib ang pakikisama sa mga ayaw maniwala rito. Isinulat ni apostol Pedro tungkol sa ating panahon: “Darating ang mga manunuya na may pagtuya, na lumalakad ayon sa kanilang sariling mga pagnanasa at nagsasabi: ‘Nasaan itong ipinangakong pagkanaririto niya? Aba, mula nang araw na matulog sa kamatayan ang ating mga ninuno, ang lahat ng mga bagay ay nananatiling gayung-gayon mula noong pasimula ng sangnilalang.’” (2 Ped. 3:3, 4) Ang araw-araw na pagbabasa at regular na pag-aaral ng Salita ng Diyos ay makatutulong sa atin na laging isaisip na nasa “mga huling araw” na tayo. Matagal nang lumitaw ang inihulang apostasya at nagpapatuloy ito hanggang ngayon. “Ang taong tampalasan” ay narito pa rin at sumasalansang sa mga lingkod ng Diyos. Kaya naman kailangan nating maging mapagbantay at laging isaisip na malapit na ang araw ni Jehova.​—Zef. 1:7.</p>
</div>
</div>
</div>
</body>
</html>
