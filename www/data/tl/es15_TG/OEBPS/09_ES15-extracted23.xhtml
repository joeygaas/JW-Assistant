<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split23.xhtml#pcitationsource1">^ <span id="pcitation1"></span><strong>***w13 5/15 p. 27 Ingatan ang Iyong Mana​—Gumawa ng Matalinong mga Pasiya***</strong></a><br /><strong><sup>4 </sup></strong>Ngayon pa lang, natatamasa na natin ang ilang pagpapala na bahagi ng ating mana. Dahil nananampalataya tayo sa “pantubos na ibinayad ni Kristo Jesus,” panatag tayo at may malapít na kaugnayan sa Diyos. (Roma 3:23-25) Malinaw nating nauunawaan ang magagandang pangako ng Bibliya sa hinaharap. Bukod diyan, maligayang-maligaya tayo dahil naging bahagi tayo ng isang maibiging pandaigdig na kapatiran. At isang napakalaking pribilehiyo na maging Saksi ni Jehova. Laking pasasalamat nga natin sa ating mana!</p><p><strong><sup>5 </sup></strong>Gayunman, para hindi natin maiwala ang ating mana, dapat tayong maging alisto sa mga silo ni Satanas. Noon pa man, tinutukso na niya ang mga lingkod ng Diyos na gumawa ng maling mga pasiya para maiwala ang kanilang mana. (Bil. 25:1-3, 9) Dahil alam ni Satanas na biláng na ang mga araw niya, pinatitindi niya ang kaniyang mga pagsisikap na iligaw tayo. <strong>(<em>Basahin ang Apocalipsis 12:12, 17.</em>) </strong>Para ‘makatayo tayong matatag laban sa mga pakana ng Diyablo,’ dapat nating patuloy na pahalagahan ang ating mana. (Efe. 6:11) Hinggil dito, may matututuhan tayong mahahalagang aral sa naging pangmalas ng anak ni Isaac na si Esau.</p>
</div>
</div>
</div>
</body>
</html>
