<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Enero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="04_ES15-split8.xhtml#citationsource2">^ <strong>(1 Hari 12:1-17)</strong></a> <span id="citation2"></span>At si Rehoboam ay pumaroon sa Sikem, sapagkat sa Sikem pumaroon ang buong Israel upang gawin siyang hari. <strong><sup>2 </sup></strong>At nangyari, nang marinig iyon ni Jeroboam na anak ni Nebat habang naroroon pa siya sa Ehipto (sapagkat tumakas siya dahil kay Haring Solomon, upang si Jeroboam ay makapanahanan sa Ehipto), <strong><sup>3 </sup></strong>nang magkagayon ay nagsugo sila at tinawag siya. Pagkatapos ay pumaroon si Jeroboam at ang buong kongregasyon ng Israel at nagsimulang magsalita kay Rehoboam, na nagsasabi: <strong><sup>4 </sup></strong>“Pinahirap ng iyong ama, sa ganang kaniya, ang aming pamatok, at, ikaw naman, ngayon ay pagaanin mo ang mahirap na paglilingkod sa iyong ama at ang kaniyang mabigat na pamatok na iniatang niya sa amin, at paglilingkuran ka namin.” <strong><sup>5 </sup></strong>Dahil dito ay sinabi niya sa kanila: “Umalis kayo nang tatlong araw at bumalik kayo sa akin.” Kaya ang bayan ay umalis. <strong><sup>6 </sup></strong>At si Haring Rehoboam ay nagsimulang sumangguni sa matatandang lalaki na patuloy na naglingkod kay Solomon na kaniyang ama habang ito ay nabubuhay pa, na nagsasabi: “Ano ang ipapayo ninyong itutugon ko sa bayang ito?” <strong><sup>7 </sup></strong>Sa gayon ay nagsalita sila sa kaniya, na nagsasabi: “Kung ngayon ay magiging isang lingkod ka sa bayang ito at talagang maglilingkod sa kanila, sagutin mo rin sila at magsalita ka sa kanila ng mabubuting salita; at sila ay lagi ngang magiging mga lingkod mo.” <strong><sup>8 </sup></strong>Gayunman, tinalikdan niya ang payo ng matatandang lalaki na ipinayo nila sa kaniya, at nagsimula siyang sumangguni sa mga kabataang lalaki na lumaking kasama niya, na mga naglilingkod sa kaniya. <strong><sup>9 </sup></strong>At sinabi niya sa kanila: “Ano ang ibibigay ninyo bilang payo na maitutugon natin sa bayang ito na nagsalita sa akin, na nagsasabi, ‘Pagaanin mo ang pamatok na iniatang sa amin ng iyong ama’?” <strong><sup>10 </sup></strong>Ang mga kabataang lalaki naman na lumaking kasama niya ay nagsalita sa kaniya, na nagsasabi: “Ito ang dapat mong sabihin sa bayang ito na nagsalita sa iyo, na nagsasabi, ‘Pinabigat ng iyong ama, sa ganang kaniya, ang aming pamatok, ngunit, ikaw naman, pagaanin mo ito para sa amin’; ito ang dapat mong salitain sa kanila, ‘Ang akin mismong kalingkingan ay magiging mas malapad nga kaysa sa mga balakang ng aking ama. <strong><sup>11 </sup></strong>At ngayon ang aking ama, sa ganang kaniya, ay nagpasan sa inyo ng mabigat na pamatok; ngunit ako naman ay magdaragdag sa inyong pamatok. Ang aking ama, sa ganang kaniya, ay nagparusa sa inyo sa pamamagitan ng mga hampas, ngunit ako naman ay magpaparusa sa inyo sa pamamagitan ng mga hagupit.’ ” <strong><sup>12 </sup></strong>At si Jeroboam at ang buong bayan ay pumaroon kay Rehoboam noong ikatlong araw, gaya ng sinalita ng hari, na nagsasabi: “Bumalik kayo sa akin sa ikatlong araw.” <strong><sup>13 </sup></strong>At ang hari ay nagsimulang sumagot sa bayan nang may kabagsikan, at tumalikod sa payo ng matatandang lalaki na nagpayo sa kaniya. <strong><sup>14 </sup></strong>At siya ay nagsalita sa kanila ayon sa payo ng mga kabataang lalaki, na nagsasabi: “Ang aking ama, sa ganang kaniya, ay nagpabigat ng inyong pamatok, ngunit ako, sa ganang akin, ay magdaragdag sa inyong pamatok. Ang aking ama, sa ganang kaniya, ay nagparusa sa inyo sa pamamagitan ng mga hampas, ngunit ako naman ay magpaparusa sa inyo sa pamamagitan ng mga hagupit.” <strong><sup>15 </sup></strong>At ang hari ay hindi nakinig sa bayan, sapagkat ang kinahantungan ay dahil sa utos ni Jehova, upang matupad nga niya ang kaniyang salita na sinalita ni Jehova sa pamamagitan ni Ahias na Shilonita kay Jeroboam na anak ni Nebat. <strong><sup>16 </sup></strong>Nang makita ng buong Israel na hindi sila pinakinggan ng hari, ang bayan nga ay tumugon sa hari, na nagsasabi: “Anong bahagi mayroon kami kay David? At walang mana sa anak ni Jesse. Sa inyu-inyong mga diyos, O Israel. Ngayon ay tingnan mo ang iyong sariling sambahayan, O David!” Sa gayon ay nagsimulang yumaon ang Israel patungo sa mga tolda nila. <strong><sup>17 </sup></strong>Kung tungkol sa mga anak ni Israel na tumatahan sa mga lunsod ng Juda, si Rehoboam ay patuloy na naghari sa kanila.</p><p></p></div>
</div>
<div class="groupExtPubRef">
<div class="extPubRef"><p><a href="04_ES15-split8.xhtml#pcitationsource1">^ <span id="pcitation1"></span><strong>***w13 5/15 p. 21 Mga Magulang at Anak​—Mag-usap Nang May Pag-ibig***</strong></a><br /><strong><sup>10 </sup></strong>Kailangan mo ring mag-ingat pagdating sa pakikinig sa payo ng iyong mga kaedad. Sasabihin nila sa iyo ang gusto mong marinig, pero baka hindi ito makatulong sa iyo. Baka nga mapahamak ka pa. Palibhasa’y wala pang karunungan at karanasan, mababaw lang ang pangmalas ng mga kabataan sa mga bagay-bagay at hindi nila nakikita ang posibleng epekto ng kanilang mga ginagawa. Tandaan ang halimbawa ni Rehoboam, anak ni Haring Solomon. Nang maging hari siya sa Israel, dapat sana’y nakinig siya sa matalinong payo ng matatandang lalaki. Pero sa halip, nakinig siya sa mangmang na payo ng mga kaedad niya. Dahil dito, naghimagsik sa kaniyang pamamahala ang karamihan sa kaniyang mga sakop. (1 Hari 12:1-17) Huwag tularan si Rehoboam. Panatilihing bukás ang linya ng komunikasyon sa iyong mga magulang. Sabihin sa kanila ang niloloob mo. Makinig sa kanilang payo, at matuto sa kanilang karunungan.​—Kaw. 13:20.</p>
</div>
</div>
</div>
</body>
</html>
