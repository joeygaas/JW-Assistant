<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split14.xhtml#pcitationsource1">^ <span id="pcitation1"></span><strong>***w14 3/15 p. 21-22 Parangalan ang mga May-edad Na***</strong></a><br /><strong><sup>7 </sup></strong>Sa patnubay ng banal na espiritu, isinulat ni apostol Pablo na ang mga mananampalataya ay dapat na maglaan sa kanilang sariling sambahayan. <strong>(Basahin ang 1 Timoteo 5:4, 8, 16.) </strong>Pag-isipan ang konteksto ng isinulat ni Pablo kay Timoteo. Tinalakay niya kung sino ang kuwalipikadong tumanggap ng pinansiyal na tulong mula sa kongregasyon. Nilinaw niya na ang mga nananampalatayang anak, apo, at iba pang kamag-anak ng mga may-edad nang babaing balo ang pangunahing dapat maglaan sa kanila. Sa gayon ay hindi mapabibigatan ang kongregasyon. Ang mga Kristiyano rin sa ngayon ay nagpapakita ng “makadiyos na debosyon” sa pamamagitan ng materyal na paglalaan sa mga kamag-anak na nangangailangan.</p><p><strong><sup>8 </sup></strong>Sa simpleng pananalita, obligasyon ng mga adultong Kristiyano na tiyaking natutugunan ang materyal na pangangailangan ng kanilang mga magulang. Bagaman ang tinalakay ni Pablo ay tungkol sa nananampalatayang mga kamag-anak, ang mga magulang na di-kapananampalataya ay hindi rin dapat pabayaan. Iba-iba ang kakayahan ng mga anak pagdating sa pangangalaga sa magulang. Iba-iba rin ang pangangailangan, disposisyon, at kalusugan ng mga indibiduwal. Ang ilang may-edad na ay maraming anak; ang iba naman ay iisa lang. Ang ilan ay may tinatanggap na suporta mula sa gobyerno, at ang iba naman ay wala. Iba-iba rin ang gusto ng mga may-edad na. Kaya hindi natin dapat husgahan ang ginagawa ng mga nagsisikap na alagaan ang kanilang may-edad nang mga kamag-anak. Tandaan na puwedeng pagpalain ni Jehova at gawing matagumpay ang anumang maka-Kasulatang desisyon, gaya noong panahon ni Moises.​—Bil. 11:23.</p>
</div>
</div>
</div>
</body>
</html>
