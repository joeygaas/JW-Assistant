<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="13_ES15-split17.xhtml#citationsource5">^ <strong>(Ex. 12:1-15:27)</strong></a> <span id="citation5"></span>Sinabi ngayon ni Jehova kay Moises at kay Aaron sa lupain ng Ehipto: <strong><sup>2 </sup></strong>“Ang buwang ito ang magiging pasimula ng mga buwan para sa inyo. Ito ang magiging una sa mga buwan ng taon para sa inyo. <strong><sup>3 </sup></strong>Magsalita kayo sa buong kapulungan ng Israel, na sinasabi, ‘Sa ikasampung araw ng buwang ito ay kukuha ang bawat isa sa kanila ng isang tupa para sa sambahayan ng kanilang ninuno, isang tupa para sa isang sambahayan. <strong><sup>4 </sup></strong>Ngunit kung ang sambahayan ay napakakaunti para sa isang tupa, iyon nga ay dadalhin niya at ng kaniyang malapit na kapitbahay sa kaniyang bahay ayon sa bilang ng mga kaluluwa; tutuusin ninyo para sa bawat isa ang ayon sa kaniyang makakain sa tupa. <strong><sup>5 </sup></strong>Ang tupa ninyo ay dapat na malusog, isang lalaki, isang taóng gulang. Makakakuha kayo mula sa mga batang barakong tupa o mula sa mga kambing. <strong><sup>6 </sup></strong>At patuloy ninyong iingatan iyon hanggang sa ikalabing-apat na araw ng buwang ito, at papatayin iyon ng buong kongregasyon ng kapulungan ng Israel sa pagitan ng dalawang gabi. <strong><sup>7 </sup></strong>At kukuha sila ng dugo at isasaboy iyon sa dalawang poste ng pinto at sa itaas na bahagi ng pintuan ng mga bahay na kanilang kakainan niyaon. <strong><sup>8 </sup></strong>“‘At kakainin nila ang karne sa gabing iyon. Kakainin nila iyon na inihaw sa apoy at may kasamang mga tinapay na walang pampaalsa kasama ng mapapait na gulay. <strong><sup>9 </sup></strong>Huwag ninyong kainin ang anumang bahagi niyaon na hilaw o pinakuluan, na niluto sa tubig, kundi inihaw sa apoy, ang ulo niyaon kasama ang mga binti niyaon at ang mga lamang-loob niyaon. <strong><sup>10 </sup></strong>At huwag kayong magtitira ng anumang bahagi niyaon hanggang sa kinaumagahan, kundi ang matitira hanggang sa kinaumagahan ay susunugin ninyo sa apoy. <strong><sup>11 </sup></strong>At sa ganitong paraan ninyo iyon kakainin, may bigkis ang inyong mga balakang, may mga sandalyas ang inyong mga paa at ang inyong baston ay nasa inyong kamay; at kakainin ninyo iyon nang dali-dali. Ito ay paskuwa ni Jehova. <strong><sup>12 </sup></strong>At daraan ako sa lupain ng Ehipto sa gabing ito at sasaktan ko ang lahat ng panganay sa lupain ng Ehipto, mula sa tao hanggang sa hayop; at maglalapat ako ng mga kahatulan sa lahat ng diyos ng Ehipto. Ako ay si Jehova. <strong><sup>13 </sup></strong>At ang dugo ay magsisilbing tanda sa inyo sa mga bahay na kinaroroonan ninyo; at makikita ko ang dugo at lalampasan ko kayo, at ang salot ay hindi darating sa inyo upang manlipol kapag nanakit ako sa lupain ng Ehipto. <strong><sup>14 </sup></strong>“‘At ang araw na ito ay magsisilbing pinakaalaala sa inyo, at ipagdiriwang ninyo iyon bilang isang kapistahan para kay Jehova sa lahat ng inyong mga salinlahi. Bilang isang batas hanggang sa panahong walang takda ay dapat ninyong ipagdiwang iyon. <strong><sup>15 </sup></strong>Pitong araw kayong kakain ng mga tinapay na walang pampaalsa. Oo, sa unang araw ay aalisin ninyo ang pinaasim na masa mula sa inyong mga bahay, sapagkat ang sinumang kakain ng may lebadura, mula sa unang araw hanggang sa ikapito, ang kaluluwang iyon ay lilipulin mula sa Israel. <strong><sup>16 </sup></strong>At sa unang araw ay gaganapin ninyo ang isang banal na kombensiyon, at sa ikapitong araw ay banal na kombensiyon. Walang gawa ang gagawin sa mga araw na iyon. Tanging ang kailangang kainin ng bawat kaluluwa, iyon lamang ang maaari ninyong gawin. <strong><sup>17 </sup></strong>“‘At ipangingilin ninyo ang kapistahan ng mga tinapay na walang pampaalsa, sapagkat sa mismong araw na ito ay ilalabas ko ang inyong mga hukbo mula sa lupain ng Ehipto. At ipangingilin ninyo ang araw na ito sa lahat ng inyong mga salinlahi bilang isang batas hanggang sa panahong walang takda. <strong><sup>18 </sup></strong>Sa unang buwan, sa ikalabing-apat na araw ng buwan, sa kinagabihan ay kakain kayo ng mga tinapay na walang pampaalsa hanggang sa ikadalawampu’t isang araw ng buwan sa kinagabihan. <strong><sup>19 </sup></strong>Pitong araw na walang masusumpungang pinaasim na masa sa inyong mga bahay, sapagkat ang sinumang titikim ng may lebadura, siya man ay naninirahang dayuhan o katutubo sa lupain, ang kaluluwang iyon ay lilipulin mula sa kapulungan ng Israel. <strong><sup>20 </sup></strong>Wala kayong kakaining anumang may lebadura. Sa lahat ng inyong mga tahanan ay kakain kayo ng mga tinapay na walang pampaalsa.’” <strong><sup>21 </sup></strong>Kaagad na tinawag ni Moises ang lahat ng matatandang lalaki ng Israel at sinabi sa kanila: “Pumili kayo at kumuha kayo ng inyu-inyong maliliit na hayop sa kawan ayon sa inyong mga pamilya, at magpatay kayo ng hayop na pampaskuwa. <strong><sup>22 </sup></strong>At kumuha kayo ng isang bigkis ng isopo at isawsaw ninyo iyon sa dugo na nasa palanggana at ipahid ninyo sa itaas na bahagi ng pintuan at sa dalawang poste ng pinto ang dugo na nasa palanggana; at walang sinuman sa inyo ang lalabas sa pasukan ng kaniyang bahay hanggang sa kinaumagahan. <strong><sup>23 </sup></strong>Kaya kapag dumaan si Jehova upang salutin ang mga Ehipsiyo at makita ang dugo sa itaas na bahagi ng pintuan at sa dalawang poste ng pinto, lalampasan nga ni Jehova ang pasukang iyon, at hindi niya pahihintulutang pumasok ang paglipol sa inyong mga bahay upang salutin kayo. <strong><sup>24 </sup></strong>“At ipangingilin ninyo ang bagay na ito bilang isang tuntunin para sa iyo at sa iyong mga anak hanggang sa panahong walang takda. <strong><sup>25 </sup></strong>At mangyayari nga na kapag dumating kayo sa lupain na ibibigay sa inyo ni Jehova, gaya ng ipinahayag niya, kung gayon ay tutuparin ninyo ang paglilingkod na ito. <strong><sup>26 </sup></strong>At mangyayari nga na kapag sinabi sa inyo ng inyong mga anak, ‘Ano ang kahulugan sa inyo ng paglilingkod na ito?’ <strong><sup>27 </sup></strong>kung gayon ay sabihin ninyo, ‘Ito ang hain ng paskuwa para kay Jehova, na lumampas sa mga bahay ng mga anak ni Israel sa Ehipto nang salutin niya ang mga Ehipsiyo, ngunit iniligtas niya ang aming mga sambahayan.’” Pagkatapos ay yumukod ang bayan at nagpatirapa. <strong><sup>28 </sup></strong>At ang mga anak ni Israel ay yumaon at ginawa ang gaya ng iniutos ni Jehova kay Moises at kay Aaron. Gayung-gayon ang ginawa nila. <strong><sup>29 </sup></strong>At nangyari, nang hatinggabi na ay sinaktan ni Jehova ang lahat ng panganay sa lupain ng Ehipto, mula sa panganay ni Paraon na nakaupo sa kaniyang trono hanggang sa panganay ng bihag na nasa bilangguang lungaw, at lahat ng panganay ng hayop. <strong><sup>30 </sup></strong>Nang magkagayon ay bumangon si Paraon sa kinagabihan, siya at lahat ng kaniyang mga lingkod at lahat ng iba pang Ehipsiyo; at nagsimulang magkaroon ng malakas na paghiyaw sa gitna ng mga Ehipsiyo, sapagkat walang isa mang bahay na hindi nagkaroon ng isang patay. <strong><sup>31 </sup></strong>Kaagad niyang tinawag si Moises at si Aaron nang kinagabihan at sinabi: “Bumangon kayo, lumabas kayo mula sa gitna ng aking bayan, kapuwa kayo at ang iba pang mga anak ni Israel, at yumaon kayo, maglingkod kayo kay Jehova, gaya ng ipinahayag ninyo. <strong><sup>32 </sup></strong>Dalhin ninyo kapuwa ang inyong mga kawan at ang inyong mga bakahan, gaya ng ipinahayag ninyo, at yumaon kayo. Bukod diyan ay pagpalain din naman ninyo ako.” <strong><sup>33 </sup></strong>At pinasimulang pagmadaliin ng mga Ehipsiyo ang bayan upang mapaalis nila sila nang madalian mula sa lupain, “sapagkat,” sabi nila, “kaming lahat ay para na ring patay!” <strong><sup>34 </sup></strong>Kaya dinala ng bayan ang kanilang masang harina bago pa ito mapaasim, at ang kanilang mga masahan na nakabalot sa kanilang mga balabal na nakapasan sa kanilang balikat. <strong><sup>35 </sup></strong>At ginawa ng mga anak ni Israel ang ayon sa salita ni Moises anupat hiningan nila ang mga Ehipsiyo ng mga kagamitang pilak at mga kagamitang ginto at mga balabal. <strong><sup>36 </sup></strong>At binigyan ni Jehova ng lingap ang bayan sa paningin ng mga Ehipsiyo, anupat ipinagkaloob sa kanila ng mga ito ang anumang hingin nila; at sinamsaman nila ang mga Ehipsiyo. <strong><sup>37 </sup></strong>At ang mga anak ni Israel ay lumisan mula sa Rameses patungo sa Sucot, na may bilang na anim na raang libong matitipunong lalaki na naglalakad, bukod pa sa maliliit na bata. <strong><sup>38 </sup></strong>At isang malaking haluang pangkat ang umahon ding kasama nila, gayundin ang mga kawan at mga bakahan, isang napakalaking bilang ng mga hayop. <strong><sup>39 </sup></strong>At pinasimulan nilang lutuin ang masang harina na inilabas nila mula sa Ehipto upang maging mga tinapay na bilog, mga tinapay na walang pampaalsa, sapagkat hindi pa ito napaasim, sapagkat itinaboy sila mula sa Ehipto at hindi sila nakapagtagal at hindi rin sila nakapaghanda ng anumang panustos para sa kanilang sarili. <strong><sup>40 </sup></strong>At ang pananahanan ng mga anak ni Israel, na nanahanan sa Ehipto, ay apat na raan at tatlumpung taon. <strong><sup>41 </sup></strong>At nangyari sa pagwawakas ng apat na raan at tatlumpung taon, nangyari nga sa mismong araw na ito na ang lahat ng hukbo ni Jehova ay lumabas mula sa lupain ng Ehipto. <strong><sup>42 </sup></strong>Iyon ay isang gabing ipangingilin para kay Jehova dahil sa paglalabas niya sa kanila mula sa lupain ng Ehipto. Para kay Jehova ay isang gabi ito na ipangingilin ng lahat ng mga anak ni Israel sa lahat ng kanilang mga salinlahi. <strong><sup>43 </sup></strong>At sinabi ni Jehova kay Moises at kay Aaron: “Ito ang batas sa paskuwa: Walang banyaga ang makakakain niyaon. <strong><sup>44 </sup></strong>Ngunit kung may sinumang aliping lalaki na binili ng salapi, tutuliin mo siya. Saka lamang siya makababahagi sa pagkain niyaon. <strong><sup>45 </sup></strong>Ang nakikipamayan at ang upahang trabahador ay hindi makakakain niyaon. <strong><sup>46 </sup></strong>Sa isang bahay iyon kakainin. Huwag mong dadalhin ang anumang bahagi ng karne sa labas ng bahay saanmang dako sa labas. At huwag ninyong babaliin kahit isang buto niyaon. <strong><sup>47 </sup></strong>Ipagdiriwang iyon ng buong kapulungan ng Israel. <strong><sup>48 </sup></strong>At kung ang isang naninirahang dayuhan ay manirahan bilang dayuhan na kasama ninyo at magdiriwang nga siya ng paskuwa para kay Jehova, tutuliin ang lahat ng kaniyang mga lalaki. Saka lamang siya makalalapit upang magdiwang niyaon; at siya ay magiging katulad ng katutubo sa lupain. Ngunit walang lalaking di-tuli ang makakakain niyaon. <strong><sup>49 </sup></strong>Magkakaroon ng iisang kautusan para sa katutubo at para sa naninirahang dayuhan na naninirahan bilang dayuhan sa gitna ninyo.” <strong><sup>50 </sup></strong>Kaya ginawa ng lahat ng mga anak ni Israel ang gaya ng iniutos ni Jehova kay Moises at kay Aaron. Gayung-gayon ang ginawa nila. <strong><sup>51 </sup></strong>At nangyari nga na nang mismong araw na ito ay inilabas ni Jehova ang mga anak ni Israel kasama ng kanilang mga hukbo mula sa lupain ng Ehipto. </p><p><strong>13 </strong>At nagsalita pa si Jehova kay Moises, na sinasabi: <strong><sup>2 </sup></strong>“Pabanalin mo sa akin ang lahat ng panganay na lalaki na nagbubukas ng bawat bahay-bata sa gitna ng mga anak ni Israel, sa mga tao at sa mga hayop. Iyon ay akin.” <strong><sup>3 </sup></strong>At sinabi ni Moises sa bayan: “Alalahanin ang araw na ito ng paglabas ninyo mula sa Ehipto, mula sa bahay ng mga alipin, sapagkat sa pamamagitan ng lakas ng kamay ay inilabas kayo ni Jehova mula rito. Kaya walang anumang may lebadura ang kakainin. <strong><sup>4 </sup></strong>Sa araw na ito ay lalabas kayo sa buwan ng Abib. <strong><sup>5 </sup></strong>At mangyayari nga na kapag dinala ka na ni Jehova sa lupain ng mga Canaanita at ng mga Hiteo at ng mga Amorita at ng mga Hivita at ng mga Jebusita, na isinumpa niya sa iyong mga ninuno na ibibigay sa iyo, isang lupaing inaagusan ng gatas at pulot-pukyutan, kung magkagayon ay gagawin mo ang paglilingkod na ito sa buwang ito. <strong><sup>6 </sup></strong>Pitong araw kang kakain ng mga tinapay na walang pampaalsa, at sa ikapitong araw ay kapistahan para kay Jehova. <strong><sup>7 </sup></strong>Mga tinapay na walang pampaalsa ang kakainin sa loob ng pitong araw; at walang anumang may lebadura ang makikita sa iyo, at walang pinaasim na masa ang makikita sa iyo sa lahat ng iyong hangganan. <strong><sup>8 </sup></strong>At sasabihin mo sa iyong anak sa araw na iyon, na sinasabi, ‘Ito ay dahil doon sa ginawa ni Jehova sa akin nang lumabas ako mula sa Ehipto.’ <strong><sup>9 </sup></strong>At ito ay magsisilbing tanda para sa iyo sa iyong kamay at pinakaalaala sa pagitan ng iyong mga mata, upang ang kautusan ni Jehova ay sumaiyong bibig; sapagkat sa pamamagitan ng malakas na kamay ay inilabas ka ni Jehova mula sa Ehipto. <strong><sup>10 </sup></strong>At tutuparin mo ang batas na ito sa takdang panahon nito taun-taon. <strong><sup>11 </sup></strong>“At mangyayari nga na kapag dinala ka ni Jehova sa lupain ng mga Canaanita, gaya ng isinumpa niya sa iyo at sa iyong mga ninuno, at kapag ibinigay na niya ito sa iyo, <strong><sup>12 </sup></strong>kung magkagayon ay itatalaga mo kay Jehova ang lahat ng nagbubukas ng bahay-bata, at bawat panganay, na batang anak ng hayop, na magiging iyo. Ang mga lalaki ay kay Jehova. <strong><sup>13 </sup></strong>At bawat panganay ng asno ay tutubusin mo ng isang tupa, at kung hindi mo iyon tutubusin, babaliin mo nga ang leeg niyaon. At bawat panganay ng tao sa iyong mga anak na lalaki ay tutubusin mo. <strong><sup>14 </sup></strong>“At mangyayari nga na sakaling sa kalaunan ay magtanong sa iyo ang iyong anak, na sinasabi, ‘Ano ang kahulugan nito?’ kung magkagayon ay sasabihin mo sa kaniya, ‘Sa pamamagitan ng lakas ng kamay ay inilabas kami ni Jehova mula sa Ehipto, mula sa bahay ng mga alipin. <strong><sup>15 </sup></strong>At nangyaring si Paraon ay nagmatigas tungkol sa pagpapaalis sa amin, at pinatay ni Jehova ang lahat ng panganay sa lupain ng Ehipto, mula sa panganay ng tao hanggang sa panganay ng hayop. Iyan ang dahilan kung bakit ko inihahain kay Jehova ang lahat ng lalaki na nagbubukas ng bahay-bata, at lahat ng panganay sa aking mga anak ay tinutubos ko.’ <strong><sup>16 </sup></strong>At ito ay magsisilbing tanda sa iyong kamay at pangharap na pamigkis sa pagitan ng iyong mga mata, sapagkat sa pamamagitan ng lakas ng kamay ay inilabas tayo ni Jehova mula sa Ehipto.” <strong><sup>17 </sup></strong>At nangyari nga na noong payaunin ni Paraon ang bayan ay hindi sila inakay ng Diyos sa daan ng lupain ng mga Filisteo dahil lamang sa malapit iyon, sapagkat sinabi ng Diyos: “Baka magbago ng isip ang bayan kapag nakakita sila ng digmaan at bumalik nga sa Ehipto.” <strong><sup>18 </sup></strong>Kaya pinaligid ng Diyos ang bayan sa daan ng ilang ng Dagat na Pula. Ngunit ang mga anak ni Israel ay nasa hanay ng pakikipagbaka nang umahon mula sa lupain ng Ehipto. <strong><sup>19 </sup></strong>At dinala ni Moises ang mga buto ni Jose, sapagkat may-kataimtimang pinasumpa niya ang mga anak ni Israel, na sinasabi: “Walang pagsalang ibabaling ng Diyos ang kaniyang pansin sa inyo, at iaahon ninyo ang aking mga buto mula rito na kasama ninyo.” <strong><sup>20 </sup></strong>At lumisan sila mula sa Sucot at nagkampo sa Etham sa gilid ng ilang. <strong><sup>21 </sup></strong>At si Jehova ay humahayo sa unahan nila sa araw sa isang haliging ulap upang patnubayan sila sa daan, at sa gabi ay sa isang haliging apoy upang magbigay sa kanila ng liwanag sa pagyaon sa araw at sa gabi. <strong><sup>22 </sup></strong>Ang haliging ulap ay hindi umaalis mula sa harap ng bayan sa araw ni ang haliging apoy man sa gabi. </p><p><strong>14 </strong>Nagsalita ngayon si Jehova kay Moises, na sinasabi: <strong><sup>2 </sup></strong>“Magsalita ka sa mga anak ni Israel, na bumalik sila at magkampo sa harap ng Pihahirot sa pagitan ng Migdol at ng dagat sa tapat ng Baal-zepon. Sa harap niyaon ay magkampo kayo sa tabi ng dagat. <strong><sup>3 </sup></strong>At tiyak na sasabihin ni Paraon may kinalaman sa mga anak ni Israel, ‘Sila ay nagpapagala-gala sa lupain dahil sa kalituhan. Napaliligiran na sila ng ilang.’ <strong><sup>4 </sup></strong>Kaya hahayaan kong magmatigas ang puso ni Paraon, at tiyak na hahabulin niya sila at magkakaroon ako ng kaluwalhatian sa ganang akin sa pamamagitan ni Paraon at ng lahat ng kaniyang hukbong militar; at tiyak na makikilala ng mga Ehipsiyo na ako ay si Jehova.” At gayon nga ang ginawa nila. <strong><sup>5 </sup></strong>Nang maglaon ay iniulat sa hari ng Ehipto na ang bayan ay tumakas. Kaagad na nagbago ang puso ni Paraon at ng kaniyang mga lingkod may kinalaman sa bayan, anupat sinabi nila: “Ano itong ginawa natin, na pinaalis natin ang Israel mula sa pagpapaalipin sa atin?” <strong><sup>6 </sup></strong>Kaya inihanda niya ang kaniyang mga karong pandigma, at isinama niya ang kaniyang bayan. <strong><sup>7 </sup></strong>At kumuha siya ng anim na raang piling karo at lahat ng iba pang karo ng Ehipto at may mga mandirigma sa bawat isa sa mga iyon. <strong><sup>8 </sup></strong>Sa gayon ay hinayaan ni Jehova na magmatigas ang puso ni Paraon na hari ng Ehipto, at hinabol niya ang mga anak ni Israel, habang ang mga anak ni Israel ay lumalabas na may nakataas na kamay. <strong><sup>9 </sup></strong>At hinabol sila ng mga Ehipsiyo, at inabutan sila ng lahat ng mga kabayong pangkaro ni Paraon at ng kaniyang mga kabalyero at ng kaniyang mga hukbong militar habang nagkakampo sa tabi ng dagat, sa tabi ng Pihahirot sa tapat ng Baal-zepon. <strong><sup>10 </sup></strong>Nang malapit na si Paraon, itiningin ng mga anak ni Israel ang kanilang mga mata at narito, ang mga Ehipsiyo ay sumusunod sa kanila; at ang mga anak ni Israel ay lubhang natakot at nagsimulang dumaing kay Jehova. <strong><sup>11 </sup></strong>At sinabi nila kay Moises: “Dahil ba sa walang dakong libingan sa Ehipto kaya dinala mo kami rito upang mamatay sa ilang? Ano itong ginawa mo sa amin sa paglalabas sa amin mula sa Ehipto? <strong><sup>12 </sup></strong>Hindi ba ito ang salitang sinalita namin sa iyo sa Ehipto, na sinasabi, ‘Pabayaan mo kami, upang makapaglingkod kami sa mga Ehipsiyo’? Sapagkat mas mabuti para sa amin ang maglingkod sa mga Ehipsiyo kaysa mamatay kami sa ilang.” <strong><sup>13 </sup></strong>Nang magkagayon ay sinabi ni Moises sa bayan: “Huwag kayong matakot. Tumayo kayong matatag at tingnan ninyo ang pagliligtas ni Jehova, na isasagawa niya para sa inyo ngayon. Sapagkat ang mga Ehipsiyo na nakikita ninyo ngayon ay hindi na ninyo makikita pang muli, hindi, hinding-hindi na. <strong><sup>14 </sup></strong>Si Jehova mismo ang makikipaglaban para sa inyo, at kayo ay tatahimik.” <strong><sup>15 </sup></strong>Sinabi ngayon ni Jehova kay Moises: “Bakit patuloy kang dumaraing sa akin? Magsalita ka sa mga anak ni Israel na lumikas sila ng kampo. <strong><sup>16 </sup></strong>Kung tungkol sa iyo, itaas mo ang iyong tungkod at iunat mo ang iyong kamay sa dagat at hawiin mo iyon, upang ang mga anak ni Israel ay makaraan sa gitna ng dagat sa tuyong lupa. <strong><sup>17 </sup></strong>Kung tungkol sa akin, narito, hahayaan kong magmatigas ang mga puso ng mga Ehipsiyo, upang sundan nila sila at upang magkaroon ako ng kaluwalhatian sa ganang akin sa pamamagitan ni Paraon at ng lahat ng kaniyang hukbong militar, ng kaniyang mga karong pandigma at ng kaniyang mga kabalyero. <strong><sup>18 </sup></strong>At tiyak na makikilala ng mga Ehipsiyo na ako ay si Jehova kapag nagkaroon ako ng kaluwalhatian sa ganang akin sa pamamagitan ni Paraon, ng kaniyang mga karong pandigma at ng kaniyang mga kabalyero.” <strong><sup>19 </sup></strong>At ang anghel ng tunay na Diyos na nauuna sa kampo ng Israel ay humiwalay at pumaroon sa likuran nila, at ang haliging ulap ay humiwalay mula sa unahan nila at lumagay sa likuran nila. <strong><sup>20 </sup></strong>Kaya ito ay napasapagitan ng kampo ng mga Ehipsiyo at ng kampo ng Israel. Sa isang panig ay naging ulap ito na may kasamang kadiliman. Sa kabilang panig naman ay patuloy nitong pinagliliwanag ang gabi. At ang pangkat na ito ay hindi nakalapit sa pangkat na iyon sa buong magdamag. <strong><sup>21 </sup></strong>Iniunat ngayon ni Moises ang kaniyang kamay sa dagat; at pinasimulan ni Jehova na paurungin ang dagat sa pamamagitan ng isang malakas na hanging silangan sa buong magdamag at ang lunas ng dagat ay ginawa niyang tuyong lupa, at ang tubig ay nahawi. <strong><sup>22 </sup></strong>Sa kalaunan ay dumaan ang mga anak ni Israel sa gitna ng dagat sa tuyong lupa, habang ang tubig ay naging pader nila sa kanilang kanan at sa kanilang kaliwa. <strong><sup>23 </sup></strong>At tinugis sila ng mga Ehipsiyo, at ang lahat ng mga kabayo ni Paraon, ang kaniyang mga karong pandigma at ang kaniyang mga kabalyero ay nagsimulang sumunod sa kanila, sa gitna ng dagat. <strong><sup>24 </sup></strong>At nangyari nga na nang oras ng pagbabantay sa umaga ay tiningnan ni Jehova ang kampo ng mga Ehipsiyo mula sa haliging apoy at ulap, at nilito niya ang kampo ng mga Ehipsiyo. <strong><sup>25 </sup></strong>At pinag-aalisan niya ng mga gulong ang kanilang mga karo kung kaya pinatatakbo nila ang mga ito nang may kahirapan; at ang mga Ehipsiyo ay nagsimulang magsabi: “Tumakas tayo mula sa anumang pakikipagsagupa sa Israel, sapagkat si Jehova ay talagang nakikipaglaban para sa kanila laban sa mga Ehipsiyo.” <strong><sup>26 </sup></strong>Nang dakong huli ay sinabi ni Jehova kay Moises: “Iunat mo ang iyong kamay sa dagat, upang ang tubig ay tumabon sa mga Ehipsiyo, sa kanilang mga karong pandigma at sa kanilang mga kabalyero.” <strong><sup>27 </sup></strong>Kaagad na iniunat ni Moises ang kaniyang kamay sa dagat, at ang dagat ay nagsimulang bumalik sa dating kalagayan nito sa pagsapit ng umaga. Samantala ang mga Ehipsiyo ay tumatakas upang hindi nito maabutan, ngunit ibinulid ni Jehova ang mga Ehipsiyo sa gitna ng dagat. <strong><sup>28 </sup></strong>At ang tubig ay patuloy na bumabalik. Nang dakong huli ay tinabunan nito ang mga karong pandigma at ang mga kabalyero na kabilang sa lahat ng hukbong militar ni Paraon na sumunod sa kanila sa dagat. Walang isa man sa kanila ang natira. <strong><sup>29 </sup></strong>Kung tungkol sa mga anak ni Israel, lumakad sila sa tuyong lupa sa gitna ng pinakasahig ng dagat, at ang tubig ay naging pader nila sa kanilang kanan at sa kanilang kaliwa. <strong><sup>30 </sup></strong>Kaya nang araw na iyon ay iniligtas ni Jehova ang Israel mula sa kamay ng mga Ehipsiyo, at nakita ng Israel ang mga Ehipsiyo na mga patay na sa baybay-dagat. <strong><sup>31 </sup></strong>Nakita rin ng Israel ang dakilang kamay na pinakilos ni Jehova laban sa mga Ehipsiyo; at ang bayan ay nagsimulang matakot kay Jehova at manampalataya kay Jehova at kay Moises na kaniyang lingkod. </p><p><strong>15 </strong>Nang pagkakataong iyon ay inawit ni Moises at ng mga anak ni Israel ang awit na ito kay Jehova at sinabi ang sumusunod: “Aawit ako kay Jehova, sapagkat siya ay lubhang naging dakila. Ang kabayo at ang sakay nito ay ibinulid niya sa dagat.  <strong><sup>2 </sup></strong>Ang aking lakas at ang aking kalakasan ay si Jah, sapagkat siya ang naging aking kaligtasan. Ito ang aking Diyos, at pupurihin ko siya; ang Diyos ng aking ama, at siya ay dadakilain ko.  <strong><sup>3 </sup></strong>Si Jehova ay tulad-lalaking mandirigma. Jehova ang kaniyang pangalan.  <strong><sup>4 </sup></strong>Ang mga karo ni Paraon at ang kaniyang mga hukbong militar ay inihagis niya sa dagat, At ang kaniyang mga piling mandirigma ay inilubog sa Dagat na Pula.  <strong><sup>5 </sup></strong>Ang dumadaluyong na tubig ay tumabon sa kanila; sila ay lumubog sa kalaliman tulad ng isang bato.  <strong><sup>6 </sup></strong>Ang iyong kanang kamay, O Jehova, ay may malakas na kakayahan, Ang iyong kanang kamay, O Jehova, ay makadudurog ng kaaway.  <strong><sup>7 </sup></strong>At sa kasaganaan ng iyong kadakilaan ay maibabagsak mo yaong mga tumitindig laban sa iyo; Inilalabas mo ang iyong nag-aapoy na galit, nilalamon sila nito na tulad ng pinaggapasan.  <strong><sup>8 </sup></strong>At sa hininga mula sa mga butas ng iyong ilong ay nabubunton ang tubig; Iyon ay tumigil na tulad ng prinsa ng baha; Ang dumadaluyong na tubig ay namuo sa kalagitnaan ng dagat.  <strong><sup>9 </sup></strong>Sinabi ng kaaway, ‘Tutugisin ko! Aabutan ko! Hahatiin ko ang samsam! Ang aking kaluluwa ay mabubusog sa kanila! Huhugutin ko ang aking tabak! Itataboy sila ng aking kamay!’ <strong><sup>10 </sup></strong>Ikaw ay humihip ng iyong hininga, tinabunan sila ng dagat; Sila ay lumubog na parang tingga sa makapangyarihang tubig. <strong><sup>11 </sup></strong>Sino sa mga diyos ang tulad mo, O Jehova? Sino ang tulad mo, na dakila sa kabanalan? Ang Isa na katatakutan taglay ang mga awit ng papuri, ang Isa na gumagawa ng mga kamangha-mangha. <strong><sup>12 </sup></strong>Iniunat mo ang iyong kanang kamay, nilamon sila ng lupa. <strong><sup>13 </sup></strong>Sa iyong maibiging-kabaitan ay inakay mo ang bayan na iyong tinubos; Sa iyong lakas ay papatnubayan mo nga sila sa iyong banal na tinatahanang dako. <strong><sup>14 </sup></strong>Maririnig ng mga bayan, sila ay maliligalig; Ang mga hapdi ng panganganak ay mananaig sa mga tumatahan sa Filistia. <strong><sup>15 </sup></strong>Sa pagkakataong iyon ay maliligalig ang mga shik ng Edom; Kung tungkol sa mga makapangyarihang pinuno ng Moab, ang panginginig ay mananaig sa kanila. Ang lahat ng tumatahan sa Canaan ay masisiraan ng loob. <strong><sup>16 </sup></strong>Ang pagkatakot at panghihilakbot ay sasapit sa kanila. Dahil sa kadakilaan ng iyong bisig ay hindi sila makagagalaw na tulad ng bato, Hanggang sa makaraan ang iyong bayan, O Jehova, Hanggang sa makaraan ang bayan na iyong nilikha. <strong><sup>17 </sup></strong>Dadalhin mo sila at itatanim sila sa bundok ng iyong mana, Isang tatag na dako na inihanda mo upang iyong tahanan, O Jehova, Isang santuwaryo, O Jehova, na itinatag ng iyong mga kamay. <strong><sup>18 </sup></strong>Si Jehova ay mamamahala bilang hari hanggang sa panahong walang takda, magpakailan-kailanman. <strong><sup>19 </sup></strong>Nang ang mga kabayo ni Paraon kasama ng kaniyang mga karong pandigma at ng kaniyang mga kabalyero ay pumasok sa dagat, Nang magkagayon ay pinanumbalik ni Jehova sa kanila ang tubig ng dagat, Habang ang mga anak ni Israel ay lumalakad sa tuyong lupa sa gitna ng dagat.” <strong><sup>20 </sup></strong>At si Miriam na propetisa, na kapatid ni Aaron, ay tumangan ng isang tamburin sa kaniyang kamay; at ang lahat ng mga babae ay nagpasimulang lumabas na kasama niya na may mga tamburin at nagsasayawan. <strong><sup>21 </sup></strong>At si Miriam ay tumugon sa mga lalaki: “Umawit kay Jehova, sapagkat siya ay lubhang naging dakila. Ang kabayo at ang sakay nito ay ibinulid niya sa dagat.” <strong><sup>22 </sup></strong>Nang maglaon ay pinalisan ni Moises ang Israel mula sa Dagat na Pula at sila ay lumabas sa ilang ng Sur at naglakad nang tatlong araw sa ilang, ngunit wala silang nasumpungang tubig. <strong><sup>23 </sup></strong>Sa kalaunan ay dumating sila sa Marah, ngunit hindi nila mainom ang tubig mula sa Marah sapagkat iyon ay mapait. Iyan ang dahilan kung bakit niya tinawag na Marah ang pangalan nito. <strong><sup>24 </sup></strong>At ang bayan ay nagsimulang magbulung-bulungan laban kay Moises, na sinasabi: “Ano ang iinumin namin?” <strong><sup>25 </sup></strong>Nang magkagayon ay dumaing siya kay Jehova. Kaya itinuro siya ni Jehova sa isang punungkahoy, at inihagis niya iyon sa tubig at ang tubig ay tumamis. Doon ay nagtatag Siya sa kanila ng isang tuntunin at isang batayan sa paghatol at doon ay inilagay niya sila sa pagsubok. <strong><sup>26 </sup></strong>At sinabi niya: “Kung mahigpit mong diringgin ang tinig ni Jehova na iyong Diyos at gagawin ang tama sa kaniyang paningin at magtutuon nga ng pandinig sa kaniyang mga utos at tutuparin ang lahat ng kaniyang mga tuntunin, wala akong ilalagay na anumang karamdaman sa iyo na inilagay ko sa mga Ehipsiyo; sapagkat ako ay si Jehova na nagpapagaling sa iyo.” <strong><sup>27 </sup></strong>Pagkatapos nito ay dumating sila sa Elim, na kinaroroonan ng labindalawang bukal ng tubig at ng pitumpung puno ng palma. Kaya nagkampo sila roon sa tabi ng tubig.</p><p></p></div>
</div>
<div class="groupExtPubRef">
<div class="extPubRef"><p><a href="13_ES15-split17.xhtml#pcitationsource1">^ <span id="pcitation1"></span><strong>***w13 12/15 p. 20 ‘Ito ay Magiging Pinakaalaala sa Inyo’***</strong></a><br /><strong><sup>15 </sup></strong>Matututuhan din natin sa Paskuwa na kayang iligtas ni Jehova ang kaniyang bayan, gaya noong ‘ilabas niya mula sa Ehipto’ ang mga Israelita. Isip-isipin ang mga nangyari. Pinatnubayan sila ng haliging ulap at ng haliging apoy. Nahawi ang Dagat na Pula at nakalakad sila sa sahig ng dagat. Pagkatawid nila, nakita nilang bumagsak sa hukbong Ehipsiyo ang tubig ng dagat. Pagkatapos, umawit ang iniligtas na mga Israelita: “Aawit ako kay Jehova . . . Ang kabayo at ang sakay nito ay ibinulid niya sa dagat. Ang aking lakas at ang aking kalakasan ay si Jah, sapagkat siya ang naging aking kaligtasan.”​—Ex. 13:14, 21, 22; 15:1, 2; Awit 136:11-15.</p><p><strong><sup>16 </sup></strong>Kung may mga anak ka, tinutulungan mo ba silang magtiwala kay Jehova bilang Tagapagligtas? Nakikita ba nila sa iyong mga sinasabi at desisyon ang gayong pagtitiwala? Maaari mong isama sa inyong Pampamilyang Pagsamba ang pagtalakay sa Exodo kabanata 12-15 at itampok kung paano iniligtas ni Jehova ang kaniyang bayan. Maaari mo ring itawag-pansin ang puntong iyan kapag tinatalakay ninyo ang Gawa 7:30-36 o ang Daniel 3:16-18, 26-28. Oo, bata’t matanda ay dapat magtiwalang si Jehova ay Tagapagligtas hanggang ngayon. Kung paanong iniligtas niya ang kaniyang bayan noong panahon ni Moises, <em>ililigtas </em>din niya tayo sa hinaharap.​—<strong><em>Basahin ang 1 Tesalonica 1:9, 10.</em></strong></p>
</div>
</div>
</div>
</body>
</html>
