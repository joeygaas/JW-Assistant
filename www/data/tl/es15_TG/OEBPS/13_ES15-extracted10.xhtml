<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Oktubre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="13_ES15-split10.xhtml#pcitationsource1">^ <span id="pcitation1"></span><strong>***w14 2/15 p. 7 Ibunyi si Kristo, ang Maluwalhating Hari!***</strong></a><br /><strong><sup>17 </sup>Basahin ang Awit 45:5. </strong>Ang Hari ay nakasakay sa kabayong puti, na lumalarawan sa isang malinis at matuwid na digmaan sa paningin ni Jehova. (Apoc. 6:2; 19:11) Bukod sa tabak, mayroon din siyang busog. Mababasa natin: “Nakita ko, at, narito! isang kabayong puti; at ang isa na nakaupo sa ibabaw nito ay may isang busog; at isang korona ang ibinigay sa kaniya, at humayo siyang nananaig at upang lubusin ang kaniyang pananaig.” Ang tabak at ang busog ay kapuwa lumalarawan sa paraang gagamitin ni Kristo para ilapat ang hatol sa kaniyang mga kaaway.</p><p><strong><sup>18 </sup></strong>Sa makahulang pananalita, sinabi ng salmista na ‘ang mga palaso ng Hari ay matutulis, na tumatagos sa puso ng kaniyang mga kaaway’ at ‘nagpapabagsak sa mga bayan sa harap niya.’ Ang pagpatay ay magaganap sa buong lupa. Inihula ni Jeremias: “Ang mga mapapatay ni Jehova sa araw na iyon ay tiyak na mula sa isang dulo ng lupa hanggang sa kabilang dulo ng lupa.” (Jer. 25:33) Isa pang katulad na hula ang nagsabi: “Nakita ko rin ang isang anghel na nakatayo sa araw, at sumigaw siya sa malakas na tinig at nagsabi sa lahat ng mga ibon na lumilipad sa kalagitnaan ng langit: ‘Halikayo rito, matipon kayo sa dakilang hapunan ng Diyos, upang inyong kainin ang mga kalamnan ng mga hari at ang mga kalamnan ng mga kumandante ng militar at ang mga kalamnan ng malalakas na tao at ang mga kalamnan ng mga kabayo at niyaong mga nakaupo sa kanila, at ang mga kalamnan ng lahat, ng mga taong laya at gayundin ng mga alipin at ng maliliit at ng malalaki.’”​—Apoc. 19:17, 18.</p><p><strong><sup>19 </sup></strong>Matapos puksain ang sanlibutan ni Satanas, si Kristo ‘sa kaniyang karilagan’ ay patuloy na ‘magtatagumpay.’ (Awit 45:4) Lulubusin niya ang pananaig sa pamamagitan ng pagbubulid kay Satanas at sa mga demonyo sa kalaliman hanggang sa matapos ang Sanlibong Taóng Paghahari. (Apoc. 20:2, 3) Habang nasa tulad-patay na kalagayan ang Diyablo at ang mga demonyo, ang mga naninirahan sa lupa ay magiging malaya sa impluwensiya nila at maaari nang lubusang magpasakop sa matagumpay at maluwalhating Hari. Pero bago maging paraiso ang buong lupa, may isa pa silang dahilan para makigalak sa Hari at sa kaniyang mga kasamang tagapamahala. Susuriin sa kasunod na artikulo ang masayang kaganapang iyan.</p>
</div>
</div>
</div>
</body>
</html>
