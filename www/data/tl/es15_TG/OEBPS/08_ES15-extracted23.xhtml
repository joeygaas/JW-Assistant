<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split23.xhtml#pcitationsource1">^ <span id="pcitation1"></span><strong>***w13 9/15 p. 18-19 Nagbagong-Anyo Ka Na Ba?***</strong></a><br /><strong><sup>7 </sup></strong>Kahit maraming templo at diyos ang mga Romano, wala silang tunay at malapít na kaugnayan sa mga diyos na sinasamba nila. Para sa kanila, ang relihiyon ay mga ritwal lamang na bahagi ng kanilang pang-araw-araw na buhay, gaya ng mga ritwal para sa panganganak, pag-aasawa, at paglilibing. Tiyak na naging hamon sa mga Kristiyano sa Roma ang ganitong kalagayan. Ito ang nakagisnan ng marami sa kanila, kaya talagang kailangan nilang magbagong-anyo para maging tunay na Kristiyano, at ang kanilang pagbabagong-anyo ay hindi natatapos sa araw ng bautismo.</p><p><strong><sup>8 </sup></strong>Gaya ng masamang impluwensiya ng Roma noon, ang sanlibutan ngayon ay mapanganib din para sa mga nakaalay na Kristiyano. Bakit? Dahil laganap ang espiritu nito sa lahat ng dako. <strong>(<em>Basahin ang Efeso 2:2, 3; 1 Juan 2:16.</em>) </strong>Yamang araw-araw tayong nahahantad sa mga pagnanasa, kaisipan, pamantayan, at moralidad ng sanlibutan, lagi tayong nanganganib na maimpluwensiyahan nito. Kaya naman marami tayong dahilan para sundin ang kinasihang payo na ‘huwag nang magpahubog ayon sa sistemang ito ng mga bagay.’ Ano ang dapat nating gawin?</p>
</div>
</div>
</div>
</body>
</html>
