<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hunyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="09_ES15-split14.xhtml#pcitationsource1">^ <span id="pcitation1"></span><strong>***w14 2/15 p. 11-12 Magsaya sa Kasal ng Kordero!***</strong></a><br /><strong><sup>14 </sup>Basahin ang Awit 45:12, 14b, 15. </strong>Inihula ni propeta Zacarias na sa panahon ng kawakasan, ang mga tao ng mga bansa ay malugod na sasama sa nalabi ng espirituwal na Israel. Isinulat niya: “Sa mga araw na iyon . . . sampung lalaki mula sa lahat ng wika ng mga bansa ang tatangan, oo, tatangan sila sa laylayan ng lalaki na isang Judio, na sinasabi: ‘Yayaon kaming kasama ninyo, sapagkat narinig namin na ang Diyos ay sumasainyo.’” (Zac. 8:23) Sa Awit 45:12, ang makasagisag na “sampung lalaki” ay tinukoy bilang “anak na babae ng Tiro” at “mayayaman sa bayan.” Nagdadala sila ng mga kaloob sa pinahirang nalabi para magtamo ng pabor at tumanggap ng espirituwal na tulong. Mula noong 1935, pinahintulutan ng milyun-milyon ang mga nalabi na ‘dalhin sila tungo sa katuwiran.’ (Dan. 12:3) Ang tapat na mga kasamahang ito ng mga pinahirang Kristiyano ay naglinis ng kanilang buhay at naging espirituwal na mga dalaga o birhen. Ang ‘mga dalagang kasamahan’ ng nobya ay nag-alay ng kanilang sarili kay Jehova at pinatunayan nilang tapat na mga sakop sila ng Nobyong-Hari.</p><p><strong><sup>15 </sup></strong>Ang nalabi ng uring nobya ay partikular na nagpapasalamat sa kanilang ‘mga dalagang kasamahan’ dahil sa masigasig na pagtulong sa pangangaral ng “mabuting balitang ito ng kaharian” sa buong tinatahanang lupa. (Mat. 24:14) Hindi lang ‘ang espiritu at ang kasintahang babae ang patuloy na nagsasabing “Halika!”’ kundi ang mga nakikinig ay nagsasabi ring “Halika!” (Apoc. 22:17) Oo, narinig ng “ibang mga tupa” ang mga miyembro ng pinahirang uring nobya na nagsasabi ng “Halika!” at sumama sila sa pagsasabi ng “Halika!” sa mga naninirahan sa lupa.​—Juan 10:16.</p><p><strong><sup>16 </sup></strong>Mahal ng mga pinahirang nalabi ang kanilang mga kasamahan, at natutuwa silang malaman na ang ibang mga tupa ay pinagkalooban ni Jehova, ang Ama ng Nobyo, ng pribilehiyong makigalak sa kasal ng Kordero. Inihula na ang ‘mga dalagang kasamahang’ ito ay “ihahatid . . . na may pagsasaya at kagalakan.” Oo, ang ibang mga tupa, na umaasang mabuhay magpakailanman sa lupa, ay makikipagsaya sa buong uniberso kapag naganap na sa langit ang kasal ng Kordero. Angkop lang na binabanggit sa Apocalipsis na ang mga miyembro ng “malaking pulutong” ay “nakatayo sa harap ng trono at sa harap ng Kordero.” Nag-uukol sila kay Jehova ng sagradong paglilingkod sa makalupang looban ng kaniyang espirituwal na templo.​—Apoc. 7:9, 15.</p>
</div>
</div>
</div>
</body>
</html>
