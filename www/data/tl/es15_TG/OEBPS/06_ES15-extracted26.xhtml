<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Marso</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="06_ES15-split26.xhtml#pcitationsource1">^ <span id="pcitation1"></span><strong>***w13 8/15 p. 24 Isaalang-alang ang Uri ng Pagkatao na Nararapat sa Iyo***</strong></a><br /><strong><sup>5 </sup></strong>Paano pinupuntirya ni Satanas ang ating puso? “Ang buong sanlibutan ay nasa kapangyarihan ng isa na balakyot,” ang sabi ng Bibliya. (1 Juan 5:19) Kabilang sa mga ginagamit ni Satanas “ang mga bagay . . . na nasa sanlibutan.” <strong>(<em>Basahin ang 1 Juan 2:15, 16.</em>) </strong>Sa loob ng libu-libong taon, may-katusuhang dinisenyo ng Diyablo ang ating kapaligiran para dayain ang tao. Yamang nabubuhay tayo sa sanlibutang ito, kailangan nating magbantay laban sa kaniyang mga tusong pakana.​—​Juan 17:15.</p>
</div>
<div class="extPubRef"><p><a href="06_ES15-split26.xhtml#pcitationsource2">^ <span id="pcitation2"></span><strong>***w13 8/15 p. 26 Isaalang-alang ang Uri ng Pagkatao na Nararapat sa Iyo***</strong></a><br /><strong><sup>13 </sup></strong>Sa ngayon, gumagamit si Satanas ng mga pang-akit na katulad ng ginamit niya kay Eva at kay Jesus. Pinupukaw ng Diyablo ang “pagnanasa ng laman” para tuksuhin ang mga tao na gumawa ng imoralidad at magmalabis sa pagkain at pag-inom. Ginagamit niya ang pornograpya, lalo na sa Internet, para pukawin ang “pagnanasa ng mga mata.” At ginagamit niya ang hilig na ‘magparangya ng kabuhayan’ para maging mapagmalaki ang mga tao at maghangad ng kapangyarihan, katanyagan, at maraming materyal na pag-aari.</p><p><strong><sup>14 </sup></strong>‘Ang mga bagay na nasa sanlibutan’ ay parang mga pain ng mangingisda. Nakakaakit sa isda ang pain, pero isang kawil ang nasa loob nito. Ginagamit ni Satanas ang itinuturing ng mga tao na normal at pang-araw-araw na pangangailangan para gumawa sila ng labag sa mga kautusan ng Diyos. Ang gayong mga tusong pakana ay dinisenyo para impluwensiyahan tayo at pasamain ang ating puso. Gusto tayong papaniwalain ni Satanas na mas mahalaga ang ating personal na pangangailangan at kaalwanan kaysa sa paggawa ng kalooban ng Diyos. Magpapalinlang ka ba kay Satanas?</p>
</div>
</div>
</div>
</body>
</html>
