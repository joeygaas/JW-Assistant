<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15-split29.xhtml#pcitationsource1">^ <span id="pcitation1"></span><strong>***w13 5/15 p. 30 Ingatan ang Iyong Mana​—Gumawa ng Matalinong mga Pasiya***</strong></a><br /><strong><sup>16 </sup></strong>Pinasisigla tayo ng Kawikaan kabanata 2 na magtamo ng karunungan at kakayahang mag-isip. Ang mga kaloob na ito ay tutulong sa atin na pumili sa pagitan ng tama at mali at kontrolin ang ating pagnanasa sa halip na magpadala rito. Pero magtatagumpay lang tayo kung magsisikap tayo. Sinasabi ng Bibliya: “Anak ko, <em>kung </em>tatanggapin mo ang aking mga pananalita at pakaiingatan mo sa iyo ang aking mga utos, upang magbigay-pansin sa karunungan ang iyong tainga, upang ikiling mo ang iyong puso sa kaunawaan; bukod diyan, <em>kung </em>tatawag ka ukol sa pagkaunawa at ilalakas mo ang iyong tinig ukol sa kaunawaan, <em>kung </em>patuloy mo itong hahanapin na gaya ng pilak, at patuloy mo itong sasaliksikin na gaya ng nakatagong kayamanan, kung magkagayon ay mauunawaan mo ang pagkatakot kay Jehova, at masusumpungan mo ang mismong kaalaman sa Diyos. Sapagkat si Jehova ay nagbibigay ng karunungan; sa kaniyang bibig ay nanggagaling ang kaalaman at kaunawaan.”​—Kaw. 2:1-6.</p><p><strong><sup>17 </sup></strong>Kung susundin natin ang sinasabi sa Kawikaan, makagagawa tayo ng matalinong mga pasiya. Makapaninindigan tayo laban sa mga tukso <em>kung </em>magpapahubog tayo sa mga pananalita ni Jehova, <em>kung </em>patuloy nating hihilingin ang patnubay ng Diyos sa panalangin, at <em>kung </em>patuloy nating sasaliksikin ang kaalaman sa Diyos na parang naghahanap tayo ng nakatagong kayamanan.</p><p><strong><sup>18 </sup></strong>Si Jehova ay nagbibigay ng kaalaman, pagkaunawa, kaunawaan, at karunungan sa mga taong nagsisikap na matamo ang mga ito. Miyentras hinahanap at ginagamit natin ang mga ito, lalo tayong napapalapít sa Tagapagbigay nito, si Jehova. Ang matalik na kaugnayan naman natin sa Diyos na Jehova ang magsasanggalang sa atin kapag napapaharap tayo sa tukso. Kung malapít tayo kay Jehova at may takot sa kaniya, magsisikap tayong umiwas sa kasalanan. (Awit 25:14; Sant. 4:8) Mapakilos nawa tayo ng ating pakikipagkaibigan kay Jehova at ng karunungang ibinibigay niya para patuloy na gumawa ng matalinong mga pasiya. Sa gayon, mapasasaya natin siya at maiingatan ang ating mana.</p>
</div>
</div>
</div>
</body>
</html>
