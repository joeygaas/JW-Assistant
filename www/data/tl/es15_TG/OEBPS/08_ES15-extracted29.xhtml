<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Mayo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="08_ES15-split29.xhtml#pcitationsource1">^ <span id="pcitation1"></span><strong>***w13 11/15 p. 25 Maging Masunurin sa mga Pastol ni Jehova***</strong></a><br /><strong><sup>16 </sup></strong>Ang bayan ni Jehova ay “isang kawan” sa ilalim ng “isang pastol,” si Jesu-Kristo. (Juan 10:16) Sinabi ni Jesus na makakasama siya ng kaniyang mga alagad “sa lahat ng mga araw hanggang sa katapusan ng sistema ng mga bagay.” (Mat. 28:20) Bilang Hari sa langit, kontrolado niya ang lahat ng pangyayaring hahantong sa paghatol sa sanlibutan ni Satanas. Para manatili tayong nagkakaisa at ligtas sa loob ng kawan ng Diyos, kailangan tayong makinig sa ‘salita sa likuran natin,’ na nagsasabi kung saan tayo dapat pumaroon. Kasama sa ‘salitang’ ito ang sinasabi ng banal na espiritu ng Diyos sa pamamagitan ng Bibliya at ang sinasabi ni Jehova at ni Jesus sa pamamagitan ng inatasan nilang mga katulong na pastol.​—<strong><em>Basahin ang Isaias 30:21; Apocalipsis 3:22.</em></strong></p><p><strong><sup>17 </sup></strong>Sinasabi ng Bibliya na si Satanas ay gumagala-gala “tulad ng isang leong umuungal, na naghahanap ng masisila.” (1 Ped. 5:8) Gaya ng isang mabangis at hayok na maninila, minamanmanan niya ang kawan at naghihintay siya ng pagkakataong masakmal ang mahihina o naliligaw. Kaya naman dapat tayong manatiling malapít sa kongregasyon at kay Jehova, ang “pastol at tagapangasiwa ng [ating] mga kaluluwa.” (1 Ped. 2:25) Tungkol sa mga makaliligtas sa malaking kapighatian, sinasabi sa Apocalipsis 7:17: “Ang Kordero [si Jesus] . . . ay magpapastol sa kanila, at aakay sa kanila sa mga bukal ng mga tubig ng buhay. At papahirin ng Diyos ang bawat luha sa kanilang mga mata.” Napakaganda ngang pangako!</p>
</div>
</div>
</div>
</body>
</html>
