<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Hulyo</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="10_ES15-split3.xhtml#pcitationsource1">^ <span id="pcitation1"></span><strong>***w13 8/15 p. 7 Pinabanal Na Kayo***</strong></a><br /><strong><sup>17 </sup></strong>Sa ngayon, kailangan nating kumilos agad para tulungan ang ating mga anak na madebelop ang kanilang pagkakakilanlang Kristiyano. Mga magulang, tanungin ang sarili, ‘Gaano katatas ang mga anak ko sa pagsasalita ng “dalisay na wika” ng katotohanan sa Bibliya? (Zef. 3:9) Sa pakikipag-usap ng mga anak ko, ipinakikita ba nila na sila’y naiimpluwensiyahan ng espiritu ng Diyos o ng sanlibutan?’ Huwag masiraan ng loob kung may napapansin kayo na kailangan nilang pasulungin. Hindi madaling matuto ng isang wika, lalo na kung maraming panggambala. Napapaharap ang inyong mga anak sa napakaraming panggigipit. Kaya maging matiyaga at samantalahin ang Pampamilyang Pagsamba at iba pang pagkakataon para tulungan ang inyong mga anak na maging malapít kay Jehova. (Deut. 6:6-9) Idiin ang kapakinabangan ng pagiging naiiba sa sanlibutan ni Satanas. (Juan 17:15-17) At sikaping abutin ang kanilang puso.</p><p><strong><sup>18 </sup></strong>Siyempre pa, ang inyong anak ang magpapasiya kung paglilingkuran niya ang Diyos o hindi. Pero malaki ang magagawa ng mga magulang. Kasama riyan ang pagpapakita ng mabuting halimbawa, pagtatakda ng malinaw na mga limitasyon, at pakikipag-usap sa mga anak tungkol sa magiging resulta ng kanilang mga desisyon. Mga magulang, kayo ang nasa pinakamagandang posisyon para tumulong sa inyong mga anak na mag-alay kay Jehova. Kailangan nila ang inyong tulong para madebelop ang kanilang pagkakakilanlang Kristiyano at maingatan ito. Pero siyempre, lahat tayo ay dapat na maging mapagbantay para hindi natin maiwala ang ating makasagisag na “mga panlabas na kasuutan”​—ang mga katangian at mga pamantayang nagpapakilala sa atin bilang mga tagasunod ni Kristo.​—Apoc. 3:4, 5; 16:15.</p>
</div>
</div>
</div>
</body>
</html>
