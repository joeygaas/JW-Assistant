<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split21.xhtml#pcitationsource1">^ <span id="pcitation1"></span><strong>***w13 7/15 p. 3 “Sabihin Mo sa Amin, Kailan Mangyayari ang mga Bagay na Ito?”***</strong></a><br /><strong><sup>2 </sup></strong>Sa paglipas ng mga taon, may-pananalanging pinag-aralan ng mga lingkod ni Jehova ang hula ni Jesus tungkol sa mga huling araw. Sinikap nilang higit na maunawaan kung kailan matutupad ang mga sinabi ni Jesus. Para ipakita ang ilang bagay na higit nating nalinawan, talakayin natin ang tatlong tanong na “kailan.” Kailan magsisimula ang “malaking kapighatian”? Kailan hahatulan ni Jesus ang “mga tupa” at “mga kambing”? Kailan ‘darating’ si Jesus?​—Mat. 24:21; 25:31-33.</p>
</div>
<div class="extPubRef"><p><a href="05_ES15-split21.xhtml#pcitationsource2">^ <span id="pcitation2"></span><strong>***w13 7/15 p. 4-5 “Sabihin Mo sa Amin, Kailan Mangyayari ang mga Bagay na Ito?”***</strong></a><br /><strong><sup>6 </sup></strong>Ano ang magiging hudyat ng malaking kapighatian? Inihula ni Jesus: “Kapag nakita ninyo ang kasuklam-suklam na bagay na sanhi ng pagkatiwangwang, na tinukoy sa pamamagitan ni Daniel na propeta, na nakatayo sa isang dakong banal, (gumamit ng kaunawaan ang mambabasa,) kung magkagayon yaong mga nasa Judea ay magsimula nang tumakas patungo sa mga bundok.” (Mat. 24:15, 16) Sa unang katuparan, ang ‘pagtayo sa isang dakong banal’ ay naganap noong 66 C.E. nang salakayin ng hukbong Romano (“kasuklam-suklam na bagay”) ang Jerusalem at ang templo nito (isang dakong banal para sa mga Judio). Sa mas malaking katuparan, ang ‘pagtayo’ ay magaganap kapag sinalakay ng United Nations, o UN, (modernong “kasuklam-suklam na bagay”) ang Sangkakristiyanuhan (na banal sa paningin ng mga nag-aangking Kristiyano) at ang iba pang bahagi ng Babilonyang Dakila. Inilalarawan din sa Apocalipsis 17:16-18 ang pagsalakay na iyon. Ito ang pasimula ng malaking kapighatian.</p>
</div>
</div>
</div>
</body>
</html>
