<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="12_ES15-split2.xhtml#pcitationsource1">^ <span id="pcitation1"></span><strong>***w13 7/15 p. 10-11 “Narito! Ako ay Sumasainyo sa Lahat ng mga Araw”***</strong></a><br /><strong><sup>5 </sup></strong>Ilang siglo bago ibigay ni Jesus ang ilustrasyon tungkol sa trigo at panirang-damo, kinasihan ni Jehova si propeta Malakias para humula ng mga pangyayaring binabanggit sa ilustrasyon ni Jesus. <strong>(<em>Basahin ang Malakias 3:1-4.</em>) </strong>Si Juan na Tagapagbautismo ang ‘mensahero na naghawan ng daan.’ (Mat. 11:10, 11) Nang dumating siya noong 29 C.E., malapit nang hatulan ang bansang Israel. Si Jesus ang ikalawang mensahero. Dalawang beses niyang nilinis ang templo sa Jerusalem​—una, nang magsimula ang kaniyang ministeryo at, ikalawa, bago ito matapos. (Mat. 21:12, 13; Juan 2:14-17) Kaya ang paglilinis na ginawa ni Jesus ay sumaklaw ng mahaba-habang panahon.</p><p><strong><sup>6 </sup></strong>Ano ang mas malaking katuparan ng hula ni Malakias? Noong mga dekada bago ang 1914, ginawa ni C. T. Russell at ng kaniyang mga kasamahan ang isang gawaing gaya ng kay Juan na Tagapagbautismo. Kasama sa mahalagang gawaing iyon ang pagsasauli sa mga katotohanan ng Bibliya. Itinuro ng mga Estudyante ng Bibliya ang tunay na kahulugan ng haing pantubos ni Kristo, inilantad ang maling turo tungkol sa impiyerno, at inihayag ang dumarating na katapusan ng Panahong Gentil. Pero marami ring ibang grupo ng relihiyon ang nag-aangking tagasunod ni Kristo. Kaya ang tanong na bumabangon: Sino sa mga grupong iyon ang uring trigo? Para masagot ang tanong na iyan, sinimulang siyasatin ni Jesus ang espirituwal na templo noong 1914. Ang pagsisiyasat at paglilinis na iyon ay sumaklaw ng mahaba-habang panahon​—mula 1914 hanggang sa mga unang buwan ng 1919.</p>
</div>
</div>
</div>
</body>
</html>
