<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Nobyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="14_ES15-split29.xhtml#pcitationsource1">^ <span id="pcitation1"></span><strong>***w13 9/15 p. 31 Pinatitibay ng Pagpapayunir ang Kaugnayan Natin sa Diyos***</strong></a><br /><strong><sup>16 </sup></strong>Kung gusto mong maranasan ang mga pagpapalang tinatanggap ng mga nasa buong-panahong paglilingkod, ipanalangin kay Jehova ang iyong tunguhin. (1 Juan 5:14, 15) Makipag-usap sa mga payunir. Magtakda ng mga tunguhin patungo sa pagiging payunir. Ganiyan ang ginawa nina Keith at Erika. Nagtatrabaho sila nang full-time at, gaya ng maraming mag-asawang kaedaran nila, bumili sila ng bahay at bagong kotse pagkatapos ng kasal nila. Sinabi nila: “Akala namin magiging maligaya kami sa mga bagay na iyon​—pero hindi pala.” Nang matanggal si Keith sa trabaho, nag-auxiliary pioneer siya. Ang sabi niya: “Nang magpayunir ako, naalala ko kung gaano kasaya ang paglilingkod sa larangan.” Naging kaibigan nila ang isang mag-asawang payunir na tumulong sa kanilang madama ang kagalakang dulot ng simpleng pamumuhay at ng pagpapayunir. Ano ang ginawa nina Keith at Erika? “Gumawa kami ng listahan ng aming mga espirituwal na tunguhin, idinikit iyon sa refrigerator, at nilalagyan ng check ang tunguhing naabot na namin.” Nang maglaon, nakapagpayunir sila.</p><p><strong><sup>17 </sup></strong>Puwede ka rin bang magpayunir? Kung hindi pa iyan posible ngayon, gawin ang iyong buong makakaya sa ministeryo para higit kang mapalapit kay Jehova. Pagkatapos mong ipanalangin at suriin ang iyong sitwasyon, baka makita mo na makapagpapayunir ka naman kung gagawa ka ng ilang pagbabago sa iyong iskedyul o istilo ng pamumuhay. Kung magpapayunir ka, makikita mo na sulit ang anumang sakripisyong gagawin mo. Magiging mas maligaya ka dahil inuuna mo ang mga gawaing pang-Kaharian kaysa pansariling kapakanan. (Mat. 6:33) Mararanasan mo ang higit na kaligayahang dulot ng pagbibigay. At magkakaroon ka ng mas maraming pagkakataong isaisip si Jehova at magsalita tungkol sa kaniya, na magpapalalim sa pag-ibig mo sa kaniya at magpapasaya sa puso ni Jehova.</p>
</div>
</div>
</div>
</body>
</html>
