<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split9.xhtml#pcitationsource1">^ <span id="pcitation1"></span><strong>***w13 11/15 p. 7 “Maging Mapagpuyat May Kinalaman sa mga Panalangin”***</strong></a><br /><strong><sup>17 </sup></strong>Bago sinabi ni Pablo na “ang gabi ay malalim na; ang araw ay malapit na,” isinulat niya: “Alam ninyo ang kapanahunan, na oras na upang gumising kayo sa pagkakatulog, sapagkat mas malapit na ngayon ang ating kaligtasan kaysa noong panahong tayo ay maging mga mananampalataya.” (Roma 13:11, 12) Malapit na ang bagong sanlibutan na ipinangako ng Diyos, at ang kaligtasan natin ay mas malapit na kaysa sa iniisip natin. Hindi tayo dapat makatulog sa espirituwal, at hindi natin dapat hayaang mawalan tayo ng panahon sa pananalangin kay Jehova nang sarilinan dahil sa mga panggambala ng sanlibutan. Sa halip, dapat tayong “maging mapagpuyat may kinalaman sa mga panalangin.” Tutulong ito sa atin na magtuon ng pansin sa “banal na mga paggawi at mga gawa ng makadiyos na debosyon” habang hinihintay ang araw ni Jehova. (2 Ped. 3:11, 12) Sa gayon, makikita sa ating pamumuhay na nananatili tayong gising sa espirituwal at talagang naniniwalang malapit na ang wakas ng masamang sanlibutang ito. Kaya nawa’y ‘manalangin tayo nang walang lubay.’ (1 Tes. 5:17) Dapat din nating tularan si Jesus at humanap ng pagkakataong makapanalangin nang sarilinan. Kung maglalaan tayo ng sapat na panahon sa pribadong pananalangin kay Jehova, magiging mas malapít tayo sa kaniya. (Sant. 4:7, 8) Napakaganda ngang pagpapala niyan!</p>
</div>
</div>
</div>
</body>
</html>
