<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split11.xhtml#pcitationsource1">^ <span id="pcitation1"></span><strong>***w13 10/15 p. 12 ‘Magpaalipin kay Jehova’***</strong></a><br />ANG pagkaalipin ng mga Kristiyano ay ibang-iba sa pagkaaliping iniisip ng maraming tao. Para sa kanila, ang alipin ay minamaltrato, inaapi, at inaabuso. Pero ang isang uri ng pagkaalipin na binabanggit sa kinasihang Salita ng Diyos ay kusang-loob na paglilingkod sa isang maibiging Panginoon. Sa katunayan, nang payuhan ni apostol Pablo ang unang-siglong mga Kristiyano na ‘magpaalipin kay Jehova,’ pinasisigla niya silang maglingkod sa Diyos udyok ng pag-ibig. (Roma 12:11) Ano ang nasasangkot sa uring ito ng pagkaalipin? Paano natin maiiwasang maging alipin ni Satanas at ng kaniyang sanlibutan? At ano ang mga gantimpala sa tapat na paglilingkod bilang alipin ni Jehova?</p>
</div>
<div class="extPubRef"><p><a href="11_ES15-split11.xhtml#pcitationsource2">^ <span id="pcitation2"></span><strong>***w13 10/15 p. 12-13 ‘Magpaalipin kay Jehova’***</strong></a><br /><strong><sup>3 </sup></strong>Bago tayo nagpabautismo, nakapagpasiya na tayong maglingkod kay Jehova, o maging kaniyang alipin. Nag-alay tayo dahil gusto nating maging masunurin kay Jehova at gawin ang kaniyang kalooban. Walang pumilit sa atin na gawin iyon. Oo, kahit ang mga kabataang nagpapabautismo ay kusang-loob na nag-aalay ng kanilang sarili kay Jehova, anupat ginagawa iyon hindi lang para pasayahin ang kanilang mga magulang. Ang saligan ng Kristiyanong pag-aalay ay pag-ibig sa ating makalangit na Panginoon, si Jehova. “Ito ang kahulugan ng pag-ibig sa Diyos,” ang isinulat ni apostol Juan, “na tuparin natin ang kaniyang mga utos.”​—1 Juan 5:3.</p>
</div>
</div>
</div>
</body>
</html>
