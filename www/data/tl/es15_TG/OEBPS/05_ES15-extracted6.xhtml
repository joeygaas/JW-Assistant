<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split6.xhtml#pcitationsource1">^ <span id="pcitation1"></span><strong>***w13 4/15 p. 30 “Huwag Tayong Manghihimagod”***</strong></a><br /><strong><sup>11 </sup></strong>Si Jehova ay naglalaan ng maraming publikasyon para patibayin tayo. Tiyak na may pagkakataon na matapos mong mabasa ang isang publikasyon ay nasabi mo: ‘Ito mismo ang kailangan ko! Parang ipinasulat ito ni Jehova para sa akin!’ Hindi lang nagkataon iyan. Sa pamamagitan ng mga paglalaang ito, tinuturuan tayo ni Jehova at pinapatnubayan. Sinabi niya: “Pagkakalooban kita ng kaunawaan at tuturuan kita hinggil sa daan na dapat mong lakaran.” (Awit 32:8) Sinisikap ba nating mabasa at mabulay-bulay ang lahat ng espirituwal na pagkaing natatanggap natin? Sa paggawa nito, patuloy tayong makapamumunga at hindi tayo manghihina sa espirituwal sa maligalig na mga huling araw na ito.​—<strong><em>Basahin ang Awit 1:1-3; 35:28; 119:97.</em></strong></p><p><strong><sup>12 </sup></strong>Makabubuting isaalang-alang natin ang mga gawaing nasasangkot para regular tayong makatanggap ng nakapagpapalusog na espirituwal na pagkain. Ang Writing Committee ng Lupong Tagapamahala ang nangangasiwa sa pagsasaliksik, pagsusulat, pagpu-proofread, pagpili ng mga artwork, at pagsasalin ng lahat ng ating nakaimprentang publikasyon at ng mga materyal na nasa Web site natin. Ipinadadala naman ng mga sangay na nag-iimprenta ang mga literatura sa mga kongregasyon, malapit man o malayo. Bakit ginagawa ang lahat ng ito? Para mapaglaanan ng saganang espirituwal na pagkain ang bayan ni Jehova. (Isa. 65:13) Maging masikap nawa tayo sa pagkain ng lahat ng espirituwal na paglalaang tinatanggap natin sa pamamagitan ng organisasyon ni Jehova.​—Awit 119:27.</p>
</div>
</div>
</div>
</body>
</html>
