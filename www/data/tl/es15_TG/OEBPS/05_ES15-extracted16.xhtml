<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split16.xhtml#pcitationsource1">^ <span id="pcitation1"></span><strong>***w13 12/15 p. 14 Magsasakripisyo Ka ba Para sa Kaharian?***</strong></a><br /><strong><sup>9 </sup><em>Panahon. </em></strong>Maraming panahon at pagsisikap ang kailangan para maisalin at maimprenta ang ating mga literatura, magtayo ng mga pasilidad para sa pagsamba, mag-organisa ng mga kombensiyon, tumulong sa mga naapektuhan ng mga kalamidad, at makibahagi sa iba pang mahahalagang gawain. Limitado lang ang bilang ng oras natin sa maghapon. Pero nagbigay si Jesus ng simulain na makatutulong sa atin. Nang isugo niya ang kaniyang mga alagad para mangaral, sinabi niya na huwag nilang “yakapin sa daan ang sinuman bilang pagbati.” (Luc. 10:2-4) Bakit nagbigay si Jesus ng gayong tagubilin? Sinabi ng isang iskolar ng Bibliya: “Ang mga pagbati ng mga taga-Silangan ay naiiba kaysa sa atin na bahagyang yumuyukod, o nakikipagkamay. Sa halip, nagbabatian sila sa pamamagitan ng maraming ulit na pagyakap, pagyukod, at pagpapatirapa pa nga. Ang lahat ng ito ay umuubos ng maraming panahon.” Hindi naman sinasabi ni Jesus sa kaniyang mga tagasunod na huwag silang magpakita ng kagandahang-asal. Sa halip, ipinakikita niya na limitado lang ang panahon nila at kailangan nilang gamitin iyon sa mas mahahalagang bagay. (Efe. 5:16) Maikakapit ba natin ang simulaing ito para magkaroon tayo ng mas maraming panahon sa gawaing pang-Kaharian?</p>
</div>
</div>
</div>
</body>
</html>
