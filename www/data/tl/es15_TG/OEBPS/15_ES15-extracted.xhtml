<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Disyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="15_ES15.xhtml#pcitationsource1">^ <span id="pcitation1"></span><strong>***w13 4/15 p. 14-15 Tulungan ang Sarili at ang Iba Gamit ang Salita ng Diyos***</strong></a><br /><strong><sup>12 </sup></strong>Ang terminong Griego na isinaling “pagtutuwid ng mga bagay-bagay” ay nangangahulugang “ayusin, ituwid, ibalik sa tama at tuwid na kalagayan.” Kung minsan, kailangan nating ituwid ang mga bagay-bagay sa iba na hindi nakauunawa sa atin o sa ating ginawa. Halimbawa, pinuna ng mga Judiong lider ng relihiyon ang pakikisama ni Jesus sa “mga maniningil ng buwis at . . . mga makasalanan.” Tumugon si Jesus: “Ang mga taong malusog ay hindi nangangailangan ng manggagamot, kundi ang mga may sakit. Humayo kayo, kung gayon, at alamin kung ano ang kahulugan nito, ‘Ang ibig ko ay awa, at hindi hain.’” (Mat. 9:11-13) Matiyaga at may-kabaitan niyang ipinaliwanag sa lahat ang mga salita ng Diyos. Kaya nakilala nila si Jehova bilang “isang Diyos na maawain at magandang-loob, mabagal sa pagkagalit at sagana sa maibiging-kabaitan at katotohanan.” (Ex. 34:6) Dahil sa pagsisikap ng Anak ng Diyos na ‘ituwid ang mga bagay-bagay,’ maraming mapagpakumbabang tao ang nanampalataya sa mabuting balita.</p><p><strong><sup>13 </sup></strong>Ipinakikita ng halimbawa ni Jesus kung paano natin dapat tulungan ang iba. Pero baka sabihin ng isang naiinis, ‘May mga bagay-bagay akong gustong ituwid sa iyo.’ Hindi iyan ang ibig sabihin ng 2 Timoteo 3:16. Ang Kasulatan ay hindi nagbibigay sa atin ng karapatan na kausapin nang walang pakundangan ang iba. Kung labis tayong magiging mapamuna, ang mga salita natin ay magiging tulad ng “mga saksak ng tabak” na nakasasakit at baka hindi pa nga magdulot ng pakinabang.​—Kaw. 12:18.</p>
</div>
</div>
</div>
</body>
</html>
