<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split27.xhtml#pcitationsource1">^ <span id="pcitation1"></span><strong>***w13 12/15 p. 8 Huwag “Matinag Mula sa Inyong Katinuan”!***</strong></a><br /><strong><sup>8 </sup></strong>Gayunman, mariing binabalaan ni Pablo ang mga taga-Tesalonica tungkol sa panganib na dulot ng mga taong tinawag niyang “mga bulaang apostol.” Ang ilan sa kanila ay ‘nagsasalita ng mga bagay na pilipit para ilayo ang mga alagad upang pasunurin sa kanila.’ (2 Cor. 11:4, 13; Gawa 20:30) Nang maglaon, pinuri ni Jesus ang kongregasyon sa Efeso dahil hindi nila kinukunsinti ang “masasamang tao.” ‘Inilalagay nila sa pagsubok’ ang mga indibiduwal na sa katunayan ay mga bulaang apostol at mga sinungaling. (Apoc. 2:2) Kapansin-pansin na sa ikalawang liham ni Pablo sa mga taga-Tesalonica, pinayuhan niya sila: “Ngayon ay binibigyan namin kayo ng mga utos, mga kapatid, sa pangalan ng Panginoong Jesu-Kristo, na lumayo sa bawat kapatid na lumalakad nang walang kaayusan.” Pagkatapos, espesipiko niyang binanggit ang mga Kristiyanong “ayaw magtrabaho.” (2 Tes. 3:6, 10) Kaya nga kung ang mga ito ay maituturing na lumalakad nang walang kaayusan, mas lalo na ang mga lumilihis patungo sa apostasya! Oo, ang malapít na pakikisama sa gayong mga indibiduwal noon ay lubhang mapanganib at dapat iwasan​—at totoo rin iyan ngayon.​—Kaw. 13:20.</p><p><strong><sup>9 </sup></strong>Malapit na ang malaking kapighatian at ang katapusan ng napakasamang sistemang ito, kaya mas dapat nating bigyang-pansin ngayon ang kinasihang mga babala noong unang siglo. Tiyak na ayaw nating “sumala sa layunin” ng di-sana-nararapat na kabaitan ni Jehova at maiwala ang ating pag-asang buhay na walang hanggan, sa langit man iyon o sa lupa. (2 Cor. 6:1) Kung may sinumang dumadalo sa ating mga pulong na makikipag-usap sa atin tungkol sa mga personal na espekulasyon o pamumuna, dapat tayong mag-ingat.​—2 Tes. 3:13-15.</p>
</div>
</div>
</div>
</body>
</html>
