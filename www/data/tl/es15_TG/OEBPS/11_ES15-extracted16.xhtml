<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split16.xhtml#pcitationsource1">^ <span id="pcitation1"></span><strong>***w14 1/15 p. 21 Gumawa ng Matatalinong Desisyon sa Panahon ng Kabataan***</strong></a><br /><strong><sup>15 </sup></strong>Kapag alam mo na ang mga trabahong mapagpipilian mo, kailangan mo ng praktikal na payo. (Kaw. 1:5) Sino ang makapagpapayo sa iyo batay sa mga simulain sa Bibliya? Makinig sa mga taong umiibig kay Jehova, nakakakilala at nagmamahal sa iyo, at talagang nakakaalam ng sitwasyon mo. Tutulungan ka nilang suriin ang iyong mga abilidad at motibo. Baka ang sasabihin nila ay makatulong sa iyo na muling pag-isipan ang mga tunguhin mo. Malaking tulong kung ang mga magulang mo ay may pag-ibig kay Jehova. Gayundin, ang mga elder sa inyong kongregasyon ay mga taong espirituwal na makapagbibigay ng mabubuting payo. Magtanong din sa mga payunir at mga naglalakbay na tagapangasiwa. Bakit sila nagpasiyang maglingkod nang buong panahon? Paano sila nagsimulang magpayunir, at paano nila sinusuportahan ang kanilang sarili? Anong mga pagpapala ang natanggap nila?​—Kaw. 15:22.</p><p><strong><sup>16 </sup></strong>Ang mga talagang nakakakilala sa iyo ay makapagbibigay ng mahuhusay na payo. Halimbawa, baka gusto mo nang huminto sa high school at magpayunir dahil maraming gawain sa paaralan. Makikita ng isang taong nagmamahal sa iyo ang motibo mo at matutulungan ka niyang maunawaan na mahalaga ang pag-aaral para matuto kang maging matiyaga, isang katangiang kailangan sa paglilingkod kay Jehova nang lubusan.​—Awit 141:5; Kaw. 6:6-10.</p><p><strong><sup>17 </sup></strong>Lahat ng naglilingkod kay Jehova ay mapapaharap sa mga sitwasyong puwedeng magsapanganib ng kanilang espirituwalidad at maglayo sa kanila kay Jehova. (1 Cor. 15:33; Col. 2:8) Pero may mga trabaho na mapanganib sa espirituwal. Mayroon bang ilan sa inyong lugar na dumanas ng ‘pagkawasak ng kanilang pananampalataya’ dahil sa pinili nilang trabaho? (1 Tim. 1:19) Isa ngang katalinuhan na iwasang gumawa ng mga desisyon na maaaring sumira sa kaugnayan mo sa Diyos.​—Kaw. 22:3.</p>
</div>
</div>
</div>
</body>
</html>
