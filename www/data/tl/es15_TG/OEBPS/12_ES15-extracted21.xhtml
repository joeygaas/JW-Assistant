<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Setyembre</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="12_ES15-split21.xhtml#citationsource2">^ <strong>(1 Hari 19:1-18)</strong></a> <span id="citation2"></span>Nang magkagayon ay sinabi ni Ahab kay Jezebel ang lahat ng ginawa ni Elias at ang buong pangyayari kung paano niya pinatay ang lahat ng propeta sa pamamagitan ng tabak. <strong><sup>2 </sup></strong>Kaya si Jezebel ay nagsugo ng mensahero kay Elias, na sinasabi: “Gayon nawa ang gawin ng mga diyos, at gayon nawa ang idagdag nila roon, kung bukas sa ganitong oras ay hindi ko gawing tulad ng kaluluwa ng bawat isa sa kanila ang iyong kaluluwa!” <strong><sup>3 </sup></strong>At siya ay natakot. Dahil dito ay bumangon siya at nagsimulang yumaon para sa kaniyang kaluluwa at dumating sa Beer-sheba, na sakop ng Juda. Pagkatapos ay iniwan niya roon ang kaniyang tagapaglingkod. <strong><sup>4 </sup></strong>At siya ay pumaroon sa ilang na isang araw na paglalakbay, at nang maglaon ay dumating at umupo sa ilalim ng isang punong retama. At pinasimulan niyang hilingin na ang kaniyang kaluluwa ay mamatay na sana at nagsabi: “Sapat na! Ngayon, O Jehova, kunin mo ang aking kaluluwa, sapagkat hindi ako mabuti kaysa sa aking mga ninuno.” <strong><sup>5 </sup></strong>Nang maglaon ay humiga siya at nakatulog sa ilalim ng punong retama. Ngunit, narito! ngayon ay isang anghel ang humipo sa kaniya. Pagkatapos ay sinabi niya sa kaniya: “Bumangon ka, kumain ka.” <strong><sup>6 </sup></strong>Nang tumingin siya, aba, doon sa kaniyang ulunan ay may tinapay na bilog sa ibabaw ng pinainit na mga bato at isang banga ng tubig. At siya ay nagsimulang kumain at uminom, pagkatapos ay humiga siyang muli. <strong><sup>7 </sup></strong>Nang maglaon ay bumalik ang anghel ni Jehova sa ikalawang pagkakataon at hinipo siya at sinabi: “Bumangon ka, kumain ka, sapagkat ang paglalakbay ay napakahirap para sa iyo.” <strong><sup>8 </sup></strong>Kaya bumangon siya at kumain at uminom, at patuloy siyang yumaon sa lakas mula sa pagkaing iyon sa loob ng apatnapung araw at apatnapung gabi hanggang sa bundok ng tunay na Diyos, ang Horeb. <strong><sup>9 </sup></strong>Nang maglaon ay pumasok siya roon sa isang yungib, upang makapagpalipas siya ng gabi roon; at, narito! may salita ni Jehova para sa kaniya, at ito ay nagsabi sa kaniya: “Ano ang ginagawa mo rito, Elias?” <strong><sup>10 </sup></strong>Dito ay sinabi niya: “Lubos akong naging mapanibughuin para kay Jehova na Diyos ng mga hukbo; sapagkat iniwan ng mga anak ni Israel ang iyong tipan, ang iyong mga altar ay giniba nila, at ang iyong mga propeta ay pinatay nila sa pamamagitan ng tabak, anupat ako lamang ang natira; at pinasisimulan nilang hanapin ang aking kaluluwa upang kunin.” <strong><sup>11 </sup></strong>Ngunit sinabi nito: “Lumabas ka, at tumayo ka sa bundok sa harap ni Jehova.” At, narito! si Jehova ay dumaraan, at may malaki at malakas na hangin na humahati sa mga bundok at bumabasag sa malalaking bato sa harap ni Jehova. (Si Jehova ay wala sa hangin.) At kasunod ng hangin ay may pagyanig. (Si Jehova ay wala sa pagyanig.) <strong><sup>12 </sup></strong>At kasunod ng pagyanig ay may apoy. (Si Jehova ay wala sa apoy.) At kasunod ng apoy ay may isang kalmado at mahinang tinig. <strong><sup>13 </sup></strong>At nangyari, nang marinig iyon ni Elias, kaagad niyang ibinalot sa kaniyang mukha ang kaniyang opisyal na kasuutan at lumabas at tumayo sa pasukan ng yungib; at, narito! may isang tinig para sa kaniya, at iyon ay nagsabi sa kaniya: “Ano ang ginagawa mo rito, Elias?” <strong><sup>14 </sup></strong>Dito ay sinabi niya: “Lubos akong naging mapanibughuin para kay Jehova na Diyos ng mga hukbo; sapagkat iniwan ng mga anak ni Israel ang iyong tipan, ang iyong mga altar ay giniba nila, at ang iyong mga propeta ay pinatay nila sa pamamagitan ng tabak, anupat ako lamang ang natira; at pinasisimulan nilang hanapin ang aking kaluluwa upang kunin.” <strong><sup>15 </sup></strong>Si Jehova ngayon ay nagsabi sa kaniya: “Yumaon ka, bumalik ka sa iyong lakad patungo sa ilang ng Damasco; at pumaroon ka at pahiran mo si Hazael bilang hari sa Sirya. <strong><sup>16 </sup></strong>At si Jehu na apo ni Nimsi ay pahiran mo bilang hari sa Israel; at si Eliseo na anak ni Sapat mula sa Abel-mehola ay pahiran mo bilang propeta na kahalili mo. <strong><sup>17 </sup></strong>At mangyayari nga na ang makatatakas mula sa tabak ni Hazael, si Jehu ang papatay; at ang makatatakas mula sa tabak ni Jehu, si Eliseo ang papatay. <strong><sup>18 </sup></strong>At nag-iwan ako ng pitong libo sa Israel, ang lahat ng tuhod na hindi lumuhod kay Baal, at ang bawat bibig na hindi humalik sa kaniya.”</p><p></p></div>
<div class="extScrpCite"><p><a href="12_ES15-split21.xhtml#citationsource5">^ <strong>(Aw. 73:0-28)</strong></a> <span id="citation5"></span>Awitin ni Asap. <strong>73 </strong>Ang Diyos ay tunay na mabuti sa Israel, doon sa mga may malinis na puso.  <strong><sup>2 </sup></strong>Kung tungkol sa akin, ang aking mga paa ay muntik nang mapaliko, Ang aking mga hakbang ay muntik nang madupilas.  <strong><sup>3 </sup></strong>Sapagkat nainggit ako sa mga hambog, Kapag nakikita ko ang kapayapaan ng mga taong balakyot.  <strong><sup>4 </sup></strong>Sapagkat wala silang nakamamatay na mga hapdi; At ang kanilang tiyan ay matataba.  <strong><sup>5 </sup></strong>Wala man lamang sila sa kabagabagan ng taong mortal, At hindi sila sinasalot na katulad ng ibang mga tao.  <strong><sup>6 </sup></strong>Kaya ang kapalaluan ay nagsilbing isang kuwintas sa kanila; Binabalot sila ng karahasan na gaya ng kasuutan.  <strong><sup>7 </sup></strong>Ang kanilang mata ay lumuwa sa katabaan; Nahigitan nila ang mga guniguni ng puso.  <strong><sup>8 </sup></strong>Nanunudyo sila at nagsasalita ng tungkol sa kasamaan; Tungkol sa pandaraya ay nagsasalita sila sa matayog na paraan.  <strong><sup>9 </sup></strong>Inilagay nila ang kanilang bibig sa mismong langit, At ang kanilang dila ay lumilibot sa lupa. <strong><sup>10 </sup></strong>Kaya ibinabalik niya rito ang kaniyang bayan, At ang tubig niyaong punô ay sinasaid para sa kanila. <strong><sup>11 </sup></strong>At sinabi nila: “Paanong nalaman ng Diyos? At may kaalaman ba sa Kataas-taasan?” <strong><sup>12 </sup></strong>Narito! Ito ang mga balakyot, na panatag sa habang panahon. Pinalago nila ang kanilang kabuhayan. <strong><sup>13 </sup></strong>Tunay na walang kabuluhan ang paglilinis ko ng aking puso At ang paghuhugas ko ng aking mga kamay sa kawalang-sala. <strong><sup>14 </sup></strong>At ako ay sinasalot sa buong araw, At ang pagtutuwid sa akin ay tuwing umaga. <strong><sup>15 </sup></strong>Kung sinabi ko: “Magkukuwento ako ng tulad niyan,” Narito! laban sa salinlahi ng iyong mga anak Ako ay kumilos nang may kataksilan. <strong><sup>16 </sup></strong>At nag-isip-isip ako upang malaman ito; Ito ay kabagabagan sa aking paningin, <strong><sup>17 </sup></strong>Hanggang sa ako ay pumasok sa maringal na santuwaryo ng Diyos. Ninais kong matalos ang kanilang kinabukasan. <strong><sup>18 </sup></strong>Tunay na inilalagay mo sila sa madulas na dako. Inilugmok mo sila sa pagkawasak. <strong><sup>19 </sup></strong>O ano’t sila ay naging bagay na panggigilalasan sa isang sandali! Ano’t sumapit sila sa kanilang kawakasan, sumapit sa kanilang katapusan sa pamamagitan ng mga biglaang kakilabutan! <strong><sup>20 </sup></strong>Tulad ng isang panaginip pagkagising, O Jehova, Gayon mo hahamakin ang kanila mismong larawan kapag gumising ka. <strong><sup>21 </sup></strong>Sapagkat ang aking puso ay pumait At sa aking mga bato ay nagkaroon ako ng matinding kirot, <strong><sup>22 </sup></strong>At ako ay naging walang katuwiran at hindi ako makaalam; Ako ay naging gaya lamang ng mga hayop sa iyong pangmalas. <strong><sup>23 </sup></strong>Ngunit ako ay palagi mong kasama; Tinanganan mo ang aking kanang kamay. <strong><sup>24 </sup></strong>Papatnubayan mo ako ng iyong payo, At pagkatapos ay dadalhin mo ako sa kaluwalhatian. <strong><sup>25 </sup></strong>Sino ang aasahan ko sa langit? At bukod sa iyo ay wala na akong ibang kaluguran sa lupa. <strong><sup>26 </sup></strong>Ang aking katawan at ang aking puso ay nanghina. Ang Diyos ay ang bato ng aking puso at ang aking bahagi hanggang sa panahong walang takda. <strong><sup>27 </sup></strong>Sapagkat, narito! sila mismong lumalayo sa iyo ay malilipol. Tiyak na patatahimikin mo ang lahat ng humihiwalay sa iyo sa imoral na paraan. <strong><sup>28 </sup></strong>Ngunit kung tungkol sa akin, ang paglapit sa Diyos ay mabuti para sa akin. Ang Soberanong Panginoong Jehova ang ginawa kong aking kanlungan, Upang ipahayag ang lahat ng iyong mga gawa.</p><p></p></div>
</div>
<div class="groupExtPubRef">
<div class="extPubRef"><p><a href="12_ES15-split21.xhtml#pcitationsource1">^ <span id="pcitation1"></span><strong>***w13 8/15 p. 22 Isaalang-alang at Patibaying-Loob ang Isa’t Isa***</strong></a><br /><strong><sup>15 </sup></strong>Ang isang taong nasisiraan ng loob ay maaaring hindi agad sumigla o tumugon sa ibinigay na tulong. Baka kailangan natin siyang patuloy na suportahan. Sinabi ni Pablo: “Patuloy na alalayan ang mahihina, maging matiisin sa lahat.” (1 Tes. 5:14, <em>An American Translation</em>) Kaya sa halip na sumuko agad, patuloy na tulungan ang mahihina. Naging matiyaga si Jehova sa pakikitungo sa kaniyang sinaunang mga lingkod na nasiraan ng loob. Halimbawa, naging napakabait ni Jehova kay Elias at inunawa niya ang damdamin nito. Inilaan ni Jehova ang kailangan ng propeta para patuloy itong makapaglingkod sa kaniya. (1 Hari 19:1-18) Dahil taimtim na nagsisi si David, pinatawad siya ni Jehova. (Awit 51:7, 17) Tinulungan din ng Diyos ang manunulat ng Awit 73, na muntik nang huminto sa paglilingkod. (Awit 73:13, 16, 17) Si Jehova ay magandang-loob at mabait sa atin, lalo na kapag nanlulumo tayo. (Ex. 34:6) Ang kaniyang kaawaan ay “bago sa bawat umaga,” at “tiyak na hindi [ito] magwawakas.” (Panag. 3:22, 23) Inaasahan ni Jehova na tutularan natin siya at magiliw na pakikitunguhan ang mga nanlulumo.</p>
</div>
</div>
</div>
</body>
</html>
