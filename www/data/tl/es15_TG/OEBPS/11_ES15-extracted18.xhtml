<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Agosto</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="11_ES15-split18.xhtml#pcitationsource1">^ <span id="pcitation1"></span><strong>***w13 9/15 p. 20 Nagbagong-Anyo Ka Na Ba?***</strong></a><br /><strong><sup>14 </sup></strong>Para makapagbagong-anyo, kailangan nating baguhin ang ating puso, ang ating pagkatao. Ano ang makakatulong sa atin para magawa ang gayong malaking pagbabago? Kapag nag-aaral tayo ng Bibliya, natututuhan natin kung anong uri ng pagkatao ang sinasang-ayunan ni Jehova. Ang pagtugon natin sa ating natututuhan sa Bibliya ay makakatulong para malaman natin kung ano talaga ang nasa ating puso at kung ano ang kailangan nating baguhin para magawa ang “sakdal na kalooban ng Diyos.”​—Roma 12:2; Heb. 4:12.</p><p><strong><sup>15 </sup><em>Basahin ang Isaias 64:8. </em></strong>May matututuhan tayong mahalagang aral sa ilustrasyong ginamit ni propeta Isaias. Paano tayo hinuhubog ni Jehova, ang Magpapalayok? Hindi niya binabago ang hitsura natin para pagandahin ang ating mukha o katawan. Ang inilalaan ni Jehova ay hindi pisikal kundi espirituwal na pagsasanay. Kung magpapahubog tayo sa kaniya, ang resulta nito ay espirituwal na pagbabagong-anyo​—na siya mismong kailangan natin para malabanan ang mga impluwensiya ng sanlibutan. Paano nga ba ginagawa ni Jehova ang paghubog?</p>
</div>
<div class="extPubRef"><p><a href="11_ES15-split18.xhtml#pcitationsource2">^ <span id="pcitation2"></span><strong>***w13 9/15 p. 20-21 Nagbagong-Anyo Ka Na Ba?***</strong></a><br /><strong><sup>17 </sup></strong>Pansinin na ginagamit ang tubig para maalis ang mga dumi sa luwad at maging madali itong hubugin tungo sa isang magandang sisidlan. Hindi ba’t ganiyan din ang nagagawa ng Salita ng Diyos sa ating buhay? Nakakatulong ito para maalis ang dati nating paraan ng pag-iisip noong hindi pa natin kilala ang Diyos at para mabago tayo at maging mahalaga sa kaniyang paningin. (Efe. 5:26) Isip-isipin kung gaano kadalas tayong payuhan na basahin ang Bibliya araw-araw at regular na dumalo sa mga Kristiyanong pagpupulong, kung saan ipinaliliwanag ang Salita ng Diyos. Bakit ito ipinapayo sa atin? Dahil sa paggawa nito, hinahayaan nating hubugin tayo ni Jehova.​—Awit 1:2; Gawa 17:11; Heb. 10:24, 25.</p>
</div>
</div>
</div>
</body>
</html>
