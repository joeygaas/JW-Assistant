<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Abril</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="07_ES15-split9.xhtml#pcitationsource1">^ <span id="pcitation1"></span><strong>***w13 8/15 p. 5-6 Pinabanal Na Kayo***</strong></a><br /><strong><sup>13 </sup><em>Basahin ang Nehemias 13:15-21. </em></strong>Kung hahayaan nating maubos ang ating panahon sa materyal na mga bagay, unti-unti tayong manghihina sa espirituwal. Ayon sa Exodo 31:13, ang lingguhang Sabbath ay nagpapaalaala sa mga Israelita na sila’y isang pinabanal na bayan. Ang araw ng Sabbath ay dapat ilaan sa pampamilyang pagsamba, panalangin, at pagbubulay-bulay sa Kautusan ng Diyos. Pero para sa ilang kakontemporaryo ni Nehemias, ang Sabbath ay naging isang pangkaraniwang araw na lang​—tuloy ang hanapbuhay. Naisasaisantabi na ang pagsamba. Dahil dito, iniutos ni Nehemias na isara ang mga pintuang-daan ng lunsod tuwing takipsilim ng ikaanim na araw at paalisin ang mga banyagang mangangalakal bago magsimula ang Sabbath.</p><p><strong><sup>14 </sup></strong>Ano ang matututuhan natin sa halimbawa ni Nehemias? Itinuturo nito na dapat nating limitahan ang panahong ginugugol natin sa paghahanapbuhay. Kasi kung hindi, mahahati ang ating atensiyon​—o maging ang ating puso​—lalo na kung nag-e-enjoy tayo sa ating trabaho. Tandaan ang babala ni Jesus tungkol sa pagpapaalipin sa dalawang panginoon. <strong>(<em>Basahin ang Mateo 6:24.</em>) </strong>Puwede sanang magpayaman si Nehemias, pero paano ba niya ginamit ang kaniyang panahon sa Jerusalem? (Neh. 5:14-18) Sa halip na makipagkalakalan sa mga taga-Tiro o sa iba pa, nagpokus siya sa pagtulong sa kaniyang mga kapatid at sa mga gawaing nagpapabanal sa pangalan ni Jehova. Sa katulad na paraan, ang mga elder at ministeryal na lingkod sa ngayon ay nakapokus sa pagtulong sa kongregasyon, kaya naman mahal na mahal sila ng kanilang mga kapananampalataya. Bilang resulta, may pag-ibig, kapayapaan, at katiwasayan sa gitna ng bayan ng Diyos.​—Ezek. 34:25, 28.</p>
</div>
</div>
</div>
</body>
</html>
