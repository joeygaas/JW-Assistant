<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text: Pebrero</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="05_ES15-split15.xhtml#pcitationsource1">^ <span id="pcitation1"></span><strong>***w14 1/15 p. 16 100 Taon ng Kaharian​—Paano Nakaaapekto sa Iyo?***</strong></a><br /><strong><sup>14 </sup></strong>Kahit nailuklok na ni Jehova ang kaniyang Anak, si Jesu-Kristo, bilang Mesiyanikong Hari noong 1914, hindi pa ito ang lubos na sagot sa panalanging “dumating nawa ang iyong kaharian.” (Mat. 6:10) Inihula sa Bibliya na si Jesus ay ‘manunupil sa gitna ng kaniyang mga kaaway.’ (Awit 110:2) Sinasalansang pa rin ng mga gobyerno ng tao na kontrolado ni Satanas ang Kaharian. Kapag ipinananalangin natin na dumating nawa ang Kaharian ng Diyos, hinihiling natin sa Diyos na wakasan na ng Mesiyanikong Hari at ng kaniyang mga kasamang tagapamahala ang pamamahala ng tao at alisin ang mga sumasalansang sa Kaharian. Ito ang magiging katuparan ng sinasabi sa Daniel 2:44 na ‘dudurugin at wawakasan ng Kaharian ng Diyos ang lahat ng kahariang ito.’ Lilipulin ng Kaharian ang mga pulitikal na kaaway nito. (Apoc. 6:1, 2; 13:1-18; 19:11-21) Malapit na itong mangyari. Angkop nga na ang ating taunang teksto para sa 2014, ang ika-100 anibersaryo ng pagtatatag ng Kaharian ng Diyos sa langit, ay ang Mateo 6:10: “Dumating nawa ang iyong kaharian”!</p><p><strong><sup>15 </sup></strong>Matapos puksain ng Mesiyanikong Hari ang mga kaaway ng Diyos, ihahagis niya si Satanas at ang mga demonyo sa kalaliman at ikukulong sa loob ng isang libong taon. (Apoc. 20:1-3) Kapag wala na ang kanilang masamang impluwensiya, ikakapit ng Kaharian ang mga pakinabang na dulot ng haing pantubos ni Jesus at papawiin ang mga epekto ng kasalanang minana kay Adan. Bubuhaying muli ng Hari ang milyun-milyong nasa libingan at oorganisahin ang malawakang pagtuturo sa kanila tungkol kay Jehova. (Apoc. 20:12, 13) Ang buong lupa ay magiging paraiso gaya ng hardin ng Eden, at ang lahat ng taong tapat ay magiging sakdal.</p><p><strong><sup>16 </sup></strong>Pagkatapos ng Sanlibong Taóng Paghahari ni Kristo, naisagawa na ng Mesiyanikong Kaharian ang layunin nito. Sa panahong iyon, ibibigay ni Jesus ang Kaharian sa kaniyang Ama. <strong>(Basahin ang 1 Corinto 15:24-28.) </strong>Hindi na natin kailangan ng tagapamagitan sa harap ni Jehova. Ang lahat ng anak ng Diyos sa langit at sa lupa ay magiging kaisa ng kanilang Ama sa langit bilang bahagi ng kaniyang pansansinukob na pamilya.</p>
</div>
</div>
</div>
</body>
</html>
