<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Jeremias 24</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Jeremias</a>  <a href="biblechapternav24.xhtml">24</a> : <a href="bibleversenav24_24.xhtml">1 - 10</a></p>
<p id="p236" data-pid="236" class="p236"><span id="chapter24"></span><span id="chapter24_verse1"></span><span class="w_ch"><strong>24 </strong></span>At may ipinakita sa akin si Jehova, at, narito! dalawang basket ng igos na nakalagay sa harap ng templo ni Jehova, pagkatapos na dalhin ni Nabucodorosor na hari ng Babilonya sa pagkatapon si Jeconias na anak ni Jehoiakim, na hari ng Juda, at ang mga prinsipe ng Juda at ang mga bihasang manggagawa at ang mga tagapagtayo ng mga balwarte, mula sa Jerusalem upang madala niya sila sa Babilonya. <span id="chapter24_verse2"></span><strong><sup>2 </sup></strong>Kung tungkol sa isang basket, ang mga igos ay napakabuti, tulad ng mga unang igos; at kung tungkol sa isa pang basket, ang mga igos ay napakasama, anupat hindi makakain <span id="page1195" class="pageNum" data-no="1195" data-before-text="1195"></span>ang mga iyon dahil sa kasamaan.</p>
<p id="p237" data-pid="237" class="p237"><span id="chapter24_verse3"></span><strong><sup>3 </sup></strong>At sinabi ni Jehova sa akin: “Ano ang nakikita mo, Jeremias?” Kaya sinabi ko: “Mga igos, ang mabubuting igos ay napakabuti, at ang masasama ay napakasama, anupat hindi makakain ang mga iyon dahil sa kasamaan.”</p>
<p id="p238" data-pid="238" class="p238"><span id="chapter24_verse4"></span><strong><sup>4 </sup></strong>Sa gayon ay dumating sa akin ang salita ni Jehova, na nagsasabi: <span id="chapter24_verse5"></span><strong><sup>5 </sup></strong>“Ito ang sinabi ni Jehova na Diyos ng Israel, ‘Tulad ng mabubuting igos na ito, gayon ko ituturing ang mga tapon ng Juda, na payayaunin ko mula sa dakong ito patungo sa lupain ng mga Caldeo, sa ikabubuti. <span id="chapter24_verse6"></span><strong><sup>6 </sup></strong>At itititig ko sa kanila ang aking mata sa ikabubuti, at tiyak na pababalikin ko sila sa lupaing ito. At itatayo ko sila, at hindi ko gigibain; at itatanim ko sila, at hindi ko bubunutin. <span id="chapter24_verse7"></span><strong><sup>7 </sup></strong>At bibigyan ko sila ng isang puso upang makilala ako, na ako ay si Jehova; at sila ang magiging aking bayan, at ako ang magiging kanilang Diyos, sapagkat manunumbalik sila sa akin nang kanilang buong puso.</p>
<p id="p239" data-pid="239" class="p239"><span id="chapter24_verse8"></span><strong><sup>8 </sup></strong>“ ‘At tulad ng masasamang igos na hindi makakain dahil sa kasamaan, ito sa katunayan ang sinabi ni Jehova: “Gayon ko ibibigay si Zedekias na hari ng Juda at ang kaniyang mga prinsipe at ang nalabi sa Jerusalem na natitira sa lupaing ito at yaong mga nananahanan sa lupain ng Ehipto— <span id="chapter24_verse9"></span><strong><sup>9 </sup></strong>ibibigay ko rin sila ukol sa pangangatal, ukol sa kapahamakan, sa lahat ng mga kaharian sa lupa, ukol sa kadustaan at ukol sa isang kasabihan, ukol sa kakutyaan at ukol sa sumpa, sa lahat ng dako kung saan ko sila ipananabog. <span id="chapter24_verse10"></span><strong><sup>10 </sup></strong>At isusugo ko laban sa kanila ang tabak, ang taggutom at ang salot, hanggang sa malipol sila mula sa lupa na ibinigay ko sa kanila at sa kanilang mga ninuno.” ’ ”</p>
</body>
</html>
