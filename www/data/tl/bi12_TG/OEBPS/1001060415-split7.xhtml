<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>2 Cronica 7</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">2 Cronica</a>  <a href="biblechapternav14.xhtml">7</a> : <a href="bibleversenav14_7.xhtml">1 - 22</a></p>
<p id="p39" data-pid="39" class="p39"><span id="chapter7"></span><span id="chapter7_verse1"></span><span class="w_ch"><strong>7 </strong></span>At nang matapos si Solomon sa pananalangin, ang apoy ay bumaba mula sa langit at tinupok ang handog na sinusunog at ang mga hain, at pinunô ng kaluwalhatian ni Jehova ang bahay. <span id="chapter7_verse2"></span><strong><sup>2 </sup></strong>At hindi makapasok ang mga saserdote sa bahay ni Jehova sapagkat pinunô ng kaluwalhatian ni Jehova ang bahay ni Jehova. <span id="chapter7_verse3"></span><strong><sup>3 </sup></strong>At ang lahat ng mga anak ni Israel ay nanonood nang ang apoy ay bumaba at ang kaluwalhatian ni Jehova ay nasa bahay, at kaagad silang yumukod habang ang kanilang mga mukha ay nakaharap sa lupa sa sahig at nagpatirapa at nagpasalamat kay Jehova, “sapagkat siya ay mabuti, sapagkat ang kaniyang maibiging-kabaitan ay hanggang sa panahong walang takda.”</p>
<p id="p40" data-pid="40" class="p40"><span id="chapter7_verse4"></span><strong><sup>4 </sup></strong>At ang hari at ang buong bayan ay naghandog ng hain sa harap ni Jehova. <span id="chapter7_verse5"></span><strong><sup>5 </sup></strong>At inihandog ni Haring Solomon ang hain na dalawampu’t dalawang libong baka at isang daan at dalawampung libong tupa. Sa gayon ay pinasinayaan ng hari at ng buong bayan ang bahay ng tunay na Diyos. <span id="chapter7_verse6"></span><strong><sup>6 </sup></strong>At ang mga saserdote ay nakatayo sa kanilang mga dako ng tungkulin, at ang mga Levita na may mga panugtog para sa pag-awit ukol kay Jehova na ginawa ni David na hari upang pasalamatan si Jehova, “sapagkat ang kaniyang maibiging-kabaitan ay hanggang sa panahong walang takda,” kapag si David ay nag-uukol ng papuri sa pamamagitan ng kanilang kamay; at ang mga saserdote ay nagpapatunog nang malakas ng mga trumpeta sa harap nila, habang ang lahat ng mga Israelita ay nakatayo.</p>
<p id="p41" data-pid="41" class="p41"><span id="chapter7_verse7"></span><strong><sup>7 </sup></strong>Nang magkagayon ay pinabanal ni Solomon ang gitna ng loobang nasa harap ng bahay ni Jehova, sapagkat doon niya iniharap ang mga handog na sinusunog at ang matatabang piraso ng mga haing pansalu-salo, sapagkat hindi magkasya sa altar na tanso na ginawa ni Solomon ang handog na sinusunog at ang handog na mga butil at ang matatabang piraso. <span id="chapter7_verse8"></span><strong><sup>8 </sup></strong>At ang kapistahan nang panahong iyon ay idinaos ni Solomon sa loob ng pitong araw, at ng buong Israel na kasama niya, isang lubhang malaking kongregasyon mula sa pagpasok sa Hamat hanggang sa agusang libis ng Ehipto. <span id="chapter7_verse9"></span><strong><sup>9 </sup></strong>Ngunit noong ikawalong araw ay nagdaos sila ng isang kapita-pitagang kapulungan, sapagkat ang pagpapasinaya ng altar ay idinaos nila sa loob ng pitong araw at ang kapistahan sa loob ng pitong araw. <span id="chapter7_verse10"></span><strong><sup>10 </sup></strong>At noong ikadalawampu’t tatlong araw ng ikapitong buwan ay pinauwi niya ang bayan sa kanilang mga tahanan, na nagagalak at nasasayahan ang puso dahil sa kabutihang ipinakita ni Jehova kay David at kay Solomon at sa Israel na kaniyang bayan.</p>
<p id="p42" data-pid="42" class="p42"><span id="chapter7_verse11"></span><strong><sup>11 </sup></strong>Sa gayon ay tinapos ni Solomon ang bahay ni Jehova at ang bahay ng hari; at sa lahat ng bagay na napasapuso ni Solomon na gawin may kinalaman sa bahay ni Jehova at sa kaniyang sariling bahay ay naging matagumpay siya. <span id="chapter7_verse12"></span><strong><sup>12 </sup></strong>Si Jehova ngayon ay nagpakita kay Solomon sa gabi at nagsabi sa <span id="page694" class="pageNum" data-no="694" data-before-text="694"></span>kaniya: “Narinig ko ang iyong panalangin, at pinili ko ang dakong ito para sa akin bilang isang bahay na paghahainan. <span id="chapter7_verse13"></span><strong><sup>13 </sup></strong>Kapag sinarhan ko ang langit upang walang dumating na ulan at kapag inutusan ko ang mga tipaklong na lamunin ang lupain at kung magpasapit ako ng salot sa gitna ng aking bayan, <span id="chapter7_verse14"></span><strong><sup>14 </sup></strong>at ang aking bayan na tinatawag sa aking pangalan ay magpakumbaba at manalangin at hanapin nila ang aking mukha at tumalikod mula sa kanilang masasamang lakad, kung magkagayon ay diringgin ko mula sa langit at patatawarin ko ang kanilang kasalanan, at pagagalingin ko ang kanilang lupain. <span id="chapter7_verse15"></span><strong><sup>15 </sup></strong>Ngayon ay madidilat ang aking mga mata at ang aking pandinig ay magbibigay-pansin sa panalangin sa dakong ito. <span id="chapter7_verse16"></span><strong><sup>16 </sup></strong>At ngayon ay pinipili ko at pinababanal ang bahay na ito upang dumoon ang aking pangalan hanggang sa panahong walang takda, at tiyak na doroong lagi ang aking mga mata at ang aking puso.</p>
<p id="p43" data-pid="43" class="p43"><span id="chapter7_verse17"></span><strong><sup>17 </sup></strong>“At kung ikaw ay lalakad sa harap ko, gaya ng paglakad ni David na iyong ama, sa pamamagitan nga ng paggawa nang ayon sa lahat ng iniutos ko sa iyo, at tutuparin mo ang aking mga tuntunin at ang aking mga hudisyal na pasiya, <span id="chapter7_verse18"></span><strong><sup>18 </sup></strong>itatatag ko rin ang trono ng iyong paghahari, gaya ng aking ipinakipagtipan kay David na iyong ama, na sinasabi, ‘Walang aalising lalaki mula sa iyo na mamamahala sa Israel.’ <span id="chapter7_verse19"></span><strong><sup>19 </sup></strong>Ngunit kung kayo ay tatalikod at iiwanan nga ninyo ang aking mga batas at ang aking mga utos na inilagay ko sa harap ninyo, at hahayo nga kayo at maglilingkod sa ibang mga diyos at yuyukod sa kanila, <span id="chapter7_verse20"></span><strong><sup>20 </sup></strong>bubunutin ko rin sila mula sa aking lupain na ibinigay ko sa kanila; at ang bahay na ito na pinabanal ko para sa aking pangalan ay itatapon ko mula sa harap ng aking mukha, at ito ay gagawin kong isang kasabihan at isang kakutyaan sa gitna ng lahat ng mga bayan. <span id="chapter7_verse21"></span><strong><sup>21 </sup></strong>Kung tungkol sa bahay na ito na naging mga bunton ng mga guho, ang bawat magdaraan doon ay tititig sa pagkamangha at magsasabi nga, ‘Sa anong dahilan ginawa ni Jehova ang gayon sa lupaing ito at sa bahay na ito?’ <span id="chapter7_verse22"></span><strong><sup>22 </sup></strong>At sasabihin nga nila, ‘Sa dahilang iniwan nila si Jehova na Diyos ng kanilang mga ninuno na siyang naglabas sa kanila mula sa lupain ng Ehipto, at nanghawakan sila sa ibang mga diyos at yumukod sa kanila at naglingkod sa kanila. Kaya naman pinasapit niya sa kanila ang lahat ng kapahamakang ito.’ ”</p>
</body>
</html>
