<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Awit 78</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Awit</a>  <a href="biblechapternav19.xhtml">78</a> : <a href="bibleversenav19_78.xhtml">1 - 72</a></p>
<p id="p1279" data-pid="1279" class="p1279">Maskil. Ni Asap.</p>
<p id="p1280" data-pid="1280" class="p1280"><span id="chapter78"></span><span id="chapter78_verse1"></span><span class="w_ch"><strong>78 </strong></span>Makinig ka, O bayan ko, sa aking kautusan;</p><p data-pid="1280" class="p1280">Ikiling ninyo ang inyong pandinig sa mga pananalita ng aking bibig.</p>
<p id="p1281" data-pid="1281" class="p1281"><span id="chapter78_verse2"></span> <strong><sup>2 </sup></strong>Ibubuka ko ang aking bibig sa isang kasabihan;</p><p data-pid="1281" class="p1281">Magpapabukal ako ng mga bugtong ng sinaunang panahon,</p><p data-pid="1281" class="p1281"><span id="chapter78_verse3"></span> <strong><sup>3 </sup></strong>Na ating narinig at nalalaman,</p><p data-pid="1281" class="p1281">At isinaysay sa atin ng ating mga ama;</p><p data-pid="1281" class="p1281"><span id="chapter78_verse4"></span> <strong><sup>4 </sup></strong>Na hindi natin itinatago mula sa kanilang mga anak,</p><p data-pid="1281" class="p1281">Na isinasaysay maging sa salinlahing darating,</p><p data-pid="1281" class="p1281">Ang mga papuri kay Jehova at ang kaniyang lakas</p><p data-pid="1281" class="p1281">At ang kaniyang mga kamangha-manghang bagay na ginawa niya.</p>
<p id="p1282" data-pid="1282" class="p1282"><span id="chapter78_verse5"></span> <strong><sup>5 </sup></strong>At nagbangon siya ng paalaala sa Jacob,</p><p data-pid="1282" class="p1282">At nagtakda siya ng kautusan sa Israel,</p><p data-pid="1282" class="p1282">Mga bagay na iniutos niya sa ating mga ninuno,</p><p data-pid="1282" class="p1282">Upang ipaalam ang mga iyon sa kanilang mga anak;</p><p data-pid="1282" class="p1282"><span id="chapter78_verse6"></span> <strong><sup>6 </sup></strong>Upang ang salinlahing darating, ang mga anak na ipanganganak, ay makaalam ng mga iyon,</p><p data-pid="1282" class="p1282">Upang sila ay tumindig at makapagsaysay ng mga iyon sa kanilang mga anak,</p><p data-pid="1282" class="p1282"><span id="chapter78_verse7"></span> <strong><sup>7 </sup></strong>At upang mailagak nila sa Diyos ang kanilang pagtitiwala</p><p data-pid="1282" class="p1282">At huwag kalimutan ang mga gawa ng Diyos kundi tuparin nila ang kaniyang mga utos.</p>
<p id="p1283" data-pid="1283" class="p1283"><span id="chapter78_verse8"></span> <strong><sup>8 </sup></strong>At hindi sila dapat maging tulad ng kanilang mga ninuno,</p><p data-pid="1283" class="p1283">Isang salinlahing sutil at mapaghimagsik,</p><p data-pid="1283" class="p1283">Isang salinlahing hindi naghanda ng kanilang puso</p><p data-pid="1283" class="p1283">At ang kanilang espiritu ay hindi mapagkakatiwalaan may kinalaman sa Diyos.</p>
<p id="p1284" data-pid="1284" class="p1284"><span id="chapter78_verse9"></span> <strong><sup>9 </sup></strong>Ang mga anak ni Efraim, bagaman mga nasasandatahang mamamana ng busog,</p><p data-pid="1284" class="p1284">Ay umurong noong araw ng labanan.</p>
<p id="p1285" data-pid="1285" class="p1285"><span id="chapter78_verse10"></span><strong><sup>10 </sup></strong>Hindi nila iningatan ang tipan ng Diyos,</p><p data-pid="1285" class="p1285">At tumanggi silang lumakad sa kaniyang kautusan.</p>
<p id="p1286" data-pid="1286" class="p1286"><span id="chapter78_verse11"></span><strong><sup>11 </sup></strong>Sinimulan din nilang limutin ang kaniyang mga ginawa</p><p data-pid="1286" class="p1286">At ang kaniyang mga kamangha-manghang gawa na ipinakita niya sa kanila.</p>
<p id="p1287" data-pid="1287" class="p1287"><span id="chapter78_verse12"></span><strong><sup>12 </sup></strong>Sa harap ng kanilang mga ninuno ay gumawa siya nang kamangha-mangha</p><p data-pid="1287" class="p1287">Sa lupain ng Ehipto, sa parang ng Zoan.</p>
<p id="p1288" data-pid="1288" class="p1288"><span id="chapter78_verse13"></span><strong><sup>13 </sup></strong>Hinati niya ang dagat, upang mapatawid niya sila,</p><p data-pid="1288" class="p1288">At pinatigil niya ang tubig na tulad ng isang prinsa.</p>
<p id="p1289" data-pid="1289" class="p1289"><span id="chapter78_verse14"></span><strong><sup>14 </sup></strong>At patuloy niya silang pinatnubayan sa araw sa pamamagitan ng ulap</p><p data-pid="1289" class="p1289">At sa buong gabi sa pamamagitan ng liwanag ng apoy.</p>
<p id="p1290" data-pid="1290" class="p1290"><span id="page932" class="pageNum" data-no="932" data-before-text="932"></span><span id="chapter78_verse15"></span><strong><sup>15 </sup></strong>Biniyak niya ang mga bato sa ilang,</p><p data-pid="1290" class="p1290">Upang mapainom niya sila nang sagana na tulad ng sa matubig na mga kalaliman.</p>
<p id="p1291" data-pid="1291" class="p1291"><span id="chapter78_verse16"></span><strong><sup>16 </sup></strong>At nagpabukal siya ng mga batis mula sa malaking bato</p><p data-pid="1291" class="p1291">At nagpadaloy ng tubig na tulad ng mga ilog.</p>
<p id="p1292" data-pid="1292" class="p1292"><span id="chapter78_verse17"></span><strong><sup>17 </sup></strong>At patuloy pa rin silang nagkakasala laban sa kaniya</p><p data-pid="1292" class="p1292">Sa paghihimagsik laban sa Kataas-taasan sa pook na walang tubig;</p><p data-pid="1292" class="p1292"><span id="chapter78_verse18"></span><strong><sup>18 </sup></strong>At sinubok nila ang Diyos sa kanilang puso</p><p data-pid="1292" class="p1292">Sa paghingi ng makakain ng kanilang kaluluwa.</p>
<p id="p1293" data-pid="1293" class="p1293"><span id="chapter78_verse19"></span><strong><sup>19 </sup></strong>Kaya nagsimula silang magsalita laban sa Diyos.</p><p data-pid="1293" class="p1293">Sinabi nila: “Makapaghahanda ba ang Diyos ng isang mesa sa ilang?”</p>
<p id="p1294" data-pid="1294" class="p1294"><span id="chapter78_verse20"></span><strong><sup>20 </sup></strong>Narito! Hinampas niya ang bato</p><p data-pid="1294" class="p1294">Upang umagos ang tubig at bumulwak ang mga bukal.</p><p data-pid="1294" class="p1294">“Makapagbibigay rin kaya siya ng tinapay,</p><p data-pid="1294" class="p1294">O makapaghahanda kaya siya ng panustos para sa kaniyang bayan?”</p>
<p id="p1295" data-pid="1295" class="p1295"><span id="chapter78_verse21"></span><strong><sup>21 </sup></strong>Kaya naman narinig ni Jehova at nagsimula siyang mapoot;</p><p data-pid="1295" class="p1295">At nagningas ang apoy laban sa Jacob,</p><p data-pid="1295" class="p1295">At pumailanlang din ang galit laban sa Israel.</p>
<p id="p1296" data-pid="1296" class="p1296"><span id="chapter78_verse22"></span><strong><sup>22 </sup></strong>Sapagkat hindi sila nanampalataya sa Diyos,</p><p data-pid="1296" class="p1296">At hindi sila nagtiwala sa kaniyang pagliligtas.</p>
<p id="p1297" data-pid="1297" class="p1297"><span id="chapter78_verse23"></span><strong><sup>23 </sup></strong>At inutusan niya ang maulap na kalangitan sa itaas,</p><p data-pid="1297" class="p1297">At binuksan niya ang mismong mga pinto ng langit.</p>
<p id="p1298" data-pid="1298" class="p1298"><span id="chapter78_verse24"></span><strong><sup>24 </sup></strong>At patuloy siyang nagpaulan sa kanila ng manna upang makain,</p><p data-pid="1298" class="p1298">At ang butil ng langit ay ibinigay niya sa kanila.</p>
<p id="p1299" data-pid="1299" class="p1299"><span id="chapter78_verse25"></span><strong><sup>25 </sup></strong>Kinain ng mga tao ang mismong tinapay ng mga makapangyarihan;</p><p data-pid="1299" class="p1299">Nagpadala siya sa kanila ng mga panustos hanggang sa kabusugan.</p>
<p id="p1300" data-pid="1300" class="p1300"><span id="chapter78_verse26"></span><strong><sup>26 </sup></strong>Sinimulan niyang pabugsuin ang isang hanging silangan sa langit</p><p data-pid="1300" class="p1300">At pahihipin ang isang hanging timugan sa pamamagitan ng kaniyang sariling lakas.</p>
<p id="p1301" data-pid="1301" class="p1301"><span id="chapter78_verse27"></span><strong><sup>27 </sup></strong>At nagpaulan siya ng panustos sa kanila na parang alabok,</p><p data-pid="1301" class="p1301">Maging ng mga may-pakpak na lumilipad na nilalang na parang mga butil ng buhangin sa mga dagat.</p>
<p id="p1302" data-pid="1302" class="p1302"><span id="chapter78_verse28"></span><strong><sup>28 </sup></strong>At pinagbabagsak niya ang mga iyon sa gitna ng kaniyang kampo,</p><p data-pid="1302" class="p1302">Sa buong palibot ng kaniyang mga tabernakulo.</p>
<p id="p1303" data-pid="1303" class="p1303"><span id="chapter78_verse29"></span><strong><sup>29 </sup></strong>At kumain sila at nagpakabusog nang lubha,</p><p data-pid="1303" class="p1303">At kung ano ang kanilang naisin ay dinadala niya sa kanila.</p>
<p id="p1304" data-pid="1304" class="p1304"><span id="chapter78_verse30"></span><strong><sup>30 </sup></strong>Hindi sila umiwas sa kanilang pagnanasa,</p><p data-pid="1304" class="p1304">Habang ang kanilang pagkain ay nasa kanila pang bibig,</p>
<p id="p1305" data-pid="1305" class="p1305"><span id="chapter78_verse31"></span><strong><sup>31 </sup></strong>Nang pumailanlang ang poot ng Diyos laban sa kanila.</p><p data-pid="1305" class="p1305">At pumatay siya sa matataba sa kanila;</p><p data-pid="1305" class="p1305">At ang mga kabataang lalaki ng Israel ay inilugmok niya.</p>
<p id="p1306" data-pid="1306" class="p1306"><span id="chapter78_verse32"></span><strong><sup>32 </sup></strong>Sa kabila ng lahat ng ito ay nagkasala pa rin sila</p><p data-pid="1306" class="p1306">At hindi sila nanampalataya <span id="page933" class="pageNum" data-no="933" data-before-text="933"></span>sa kaniyang mga kamangha-manghang gawa.</p>
<p id="p1307" data-pid="1307" class="p1307"><span id="chapter78_verse33"></span><strong><sup>33 </sup></strong>Kaya pinasapit niya sa kawakasan ang kanilang mga araw na para bang singaw lamang,</p><p data-pid="1307" class="p1307">At ang kanilang mga taon sa pamamagitan ng kabagabagan.</p>
<p id="p1308" data-pid="1308" class="p1308"><span id="chapter78_verse34"></span><strong><sup>34 </sup></strong>Sa tuwing papatayin niya sila, sila rin ay sumasangguni sa kaniya,</p><p data-pid="1308" class="p1308">At nanunumbalik sila at hinahanap nila ang Diyos.</p>
<p id="p1309" data-pid="1309" class="p1309"><span id="chapter78_verse35"></span><strong><sup>35 </sup></strong>At naalaala nila na ang Diyos ay kanilang Bato,</p><p data-pid="1309" class="p1309">At na ang Diyos na Kataas-taasan ay kanilang Tagapaghiganti.</p>
<p id="p1310" data-pid="1310" class="p1310"><span id="chapter78_verse36"></span><strong><sup>36 </sup></strong>At tinangka nilang linlangin siya ng kanilang bibig;</p><p data-pid="1310" class="p1310">At tinangka nilang magsinungaling sa kaniya ng kanilang dila.</p>
<p id="p1311" data-pid="1311" class="p1311"><span id="chapter78_verse37"></span><strong><sup>37 </sup></strong>At ang kanilang puso ay hindi matatag sa kaniya;</p><p data-pid="1311" class="p1311">At hindi sila naging tapat sa kaniyang tipan.</p>
<p id="p1312" data-pid="1312" class="p1312"><span id="chapter78_verse38"></span><strong><sup>38 </sup></strong>Ngunit siya ay maawain; tinatakpan niya ang kamalian at hindi sila nililipol.</p><p data-pid="1312" class="p1312">At maraming ulit niyang pinawi ang kaniyang galit,</p><p data-pid="1312" class="p1312">At hindi niya pinupukaw ang buo niyang pagngangalit.</p>
<p id="p1313" data-pid="1313" class="p1313"><span id="chapter78_verse39"></span><strong><sup>39 </sup></strong>At inaalaala niyang sila ay laman,</p><p data-pid="1313" class="p1313">Na ang espiritu ay yumayaon at hindi bumabalik.</p>
<p id="p1314" data-pid="1314" class="p1314"><span id="chapter78_verse40"></span><strong><sup>40 </sup></strong>Kay dalas nilang maghimagsik laban sa kaniya sa ilang,</p><p data-pid="1314" class="p1314">Pinagdaramdam nila siya sa disyerto!</p>
<p id="p1315" data-pid="1315" class="p1315"><span id="chapter78_verse41"></span><strong><sup>41 </sup></strong>At paulit-ulit nilang inilalagay ang Diyos sa pagsubok,</p><p data-pid="1315" class="p1315">At pinasakitan nila maging ang Banal ng Israel.</p>
<p id="p1316" data-pid="1316" class="p1316"><span id="chapter78_verse42"></span><strong><sup>42 </sup></strong>Hindi nila inalaala ang kaniyang kamay,</p><p data-pid="1316" class="p1316">Ang araw nang tubusin niya sila mula sa kalaban,</p><p data-pid="1316" class="p1316"><span id="chapter78_verse43"></span><strong><sup>43 </sup></strong>Kung paanong inilagay niya ang kaniyang mga tanda sa Ehipto</p><p data-pid="1316" class="p1316">At ang kaniyang mga himala sa parang ng Zoan;</p><p data-pid="1316" class="p1316"><span id="chapter78_verse44"></span><strong><sup>44 </sup></strong>At kung paanong ginawa niyang dugo ang kanilang mga kanal ng Nilo,</p><p data-pid="1316" class="p1316">Anupat hindi sila makainom mula sa kanilang mga batis.</p>
<p id="p1317" data-pid="1317" class="p1317"><span id="chapter78_verse45"></span><strong><sup>45 </sup></strong>Nagsugo siya sa kanila ng mga langaw na nangangagat, upang lamunin sila ng mga ito;</p><p data-pid="1317" class="p1317">At ng mga palaka, upang pinsalain sila ng mga ito.</p>
<p id="p1318" data-pid="1318" class="p1318"><span id="chapter78_verse46"></span><strong><sup>46 </sup></strong>At ibinigay niya sa mga ipis ang kanilang ani,</p><p data-pid="1318" class="p1318">At sa mga balang ang kanilang pinagpagalan.</p>
<p id="p1319" data-pid="1319" class="p1319"><span id="chapter78_verse47"></span><strong><sup>47 </sup></strong>Pinatay niya ang kanilang punong ubas sa pamamagitan nga ng graniso</p><p data-pid="1319" class="p1319">At ang kanilang mga puno ng sikomoro sa pamamagitan ng mga graniso.</p>
<p id="p1320" data-pid="1320" class="p1320"><span id="chapter78_verse48"></span><strong><sup>48 </sup></strong>At ibinigay niya sa graniso ang kanilang mga hayop na pantrabaho</p><p data-pid="1320" class="p1320">At sa nag-aalab na lagnat ang kanilang mga alagang hayop.</p>
<p id="p1321" data-pid="1321" class="p1321"><span id="chapter78_verse49"></span><strong><sup>49 </sup></strong>Isinugo niya sa kanila ang kaniyang nag-aapoy na galit,</p><p data-pid="1321" class="p1321">Poot at pagtuligsa at kabagabagan,</p><p data-pid="1321" class="p1321">Mga inatasang anghel na nagdadala ng kapahamakan.</p>
<p id="p1322" data-pid="1322" class="p1322"><span id="page934" class="pageNum" data-no="934" data-before-text="934"></span><span id="chapter78_verse50"></span><strong><sup>50 </sup></strong>Naghanda siya ng landas para sa kaniyang galit.</p><p data-pid="1322" class="p1322">Hindi niya pinigilan ang kanilang kaluluwa mula sa kamatayan;</p><p data-pid="1322" class="p1322">At ang kanilang buhay ay ibinigay nga niya sa salot.</p>
<p id="p1323" data-pid="1323" class="p1323"><span id="chapter78_verse51"></span><strong><sup>51 </sup></strong>Nang maglaon ay sinaktan niya ang lahat ng panganay sa Ehipto,</p><p data-pid="1323" class="p1323">Ang pasimula ng kanilang kakayahang magkaanak sa mga tolda ni Ham.</p>
<p id="p1324" data-pid="1324" class="p1324"><span id="chapter78_verse52"></span><strong><sup>52 </sup></strong>Pagkatapos ay pinalisan niya ang kaniyang bayan na parang isang kawan,</p><p data-pid="1324" class="p1324">At ginabayan niya silang tulad ng isang kawan sa ilang.</p>
<p id="p1325" data-pid="1325" class="p1325"><span id="chapter78_verse53"></span><strong><sup>53 </sup></strong>At pinatnubayan niya sila nang tiwasay, at hindi sila nakadama ng panghihilakbot;</p><p data-pid="1325" class="p1325">At tinakpan ng dagat ang kanilang mga kaaway.</p>
<p id="p1326" data-pid="1326" class="p1326"><span id="chapter78_verse54"></span><strong><sup>54 </sup></strong>At dinala niya sila sa kaniyang banal na teritoryo,</p><p data-pid="1326" class="p1326">Sa bulubunduking pook na ito na binili ng kaniyang kanang kamay.</p>
<p id="p1327" data-pid="1327" class="p1327"><span id="chapter78_verse55"></span><strong><sup>55 </sup></strong>At nang maglaon ay pinalayas niya ang mga bansa dahil sa kanila,</p><p data-pid="1327" class="p1327">At sa pamamagitan ng pising panukat ay tinakdaan niya sila ng mana,</p><p data-pid="1327" class="p1327">Anupat pinatahan niya ang mga tribo ng Israel sa kanilang sariling mga tahanan.</p>
<p id="p1328" data-pid="1328" class="p1328"><span id="chapter78_verse56"></span><strong><sup>56 </sup></strong>At pinasimulan nilang subukin at paghimagsikan ang Diyos na Kataas-taasan,</p><p data-pid="1328" class="p1328">At ang kaniyang mga paalaala ay hindi nila tinupad.</p>
<p id="p1329" data-pid="1329" class="p1329"><span id="chapter78_verse57"></span><strong><sup>57 </sup></strong>Lagi rin silang tumatalikod at kumikilos nang may kataksilan na tulad ng kanilang mga ninuno;</p><p data-pid="1329" class="p1329">Pumihit silang gaya ng maluwag na busog.</p>
<p id="p1330" data-pid="1330" class="p1330"><span id="chapter78_verse58"></span><strong><sup>58 </sup></strong>At patuloy nila siyang ginalit sa pamamagitan ng kanilang matataas na dako,</p><p data-pid="1330" class="p1330">At lagi nila siyang pinupukaw sa paninibugho sa kanilang mga nililok na imahen.</p>
<p id="p1331" data-pid="1331" class="p1331"><span id="chapter78_verse59"></span><strong><sup>59 </sup></strong>Narinig ng Diyos at siya ay napoot,</p><p data-pid="1331" class="p1331">Kung kaya lubha niyang kinasuklaman ang Israel.</p>
<p id="p1332" data-pid="1332" class="p1332"><span id="chapter78_verse60"></span><strong><sup>60 </sup></strong>At sa kalaunan ay pinabayaan niya ang tabernakulo ng Shilo,</p><p data-pid="1332" class="p1332">Ang tolda na tinahanan niya sa gitna ng mga makalupang tao.</p>
<p id="p1333" data-pid="1333" class="p1333"><span id="chapter78_verse61"></span><strong><sup>61 </sup></strong>At ibinigay niya ang kaniyang kalakasan sa pagkabihag</p><p data-pid="1333" class="p1333">At ang kaniyang kagandahan sa kamay ng kalaban.</p>
<p id="p1334" data-pid="1334" class="p1334"><span id="chapter78_verse62"></span><strong><sup>62 </sup></strong>At ibinigay niya ang kaniyang bayan sa tabak,</p><p data-pid="1334" class="p1334">At laban sa kaniyang mana ay napoot siya.</p>
<p id="p1335" data-pid="1335" class="p1335"><span id="chapter78_verse63"></span><strong><sup>63 </sup></strong>Ang kaniyang mga binata ay nilamon ng apoy,</p><p data-pid="1335" class="p1335">At ang kaniyang mga dalaga ay hindi pinuri.</p>
<p id="p1336" data-pid="1336" class="p1336"><span id="chapter78_verse64"></span><strong><sup>64 </sup></strong>Kung tungkol sa kaniyang mga saserdote, sila ay nabuwal sa pamamagitan ng tabak,</p><p data-pid="1336" class="p1336">At ang kanilang mga babaing balo ay hindi nanangis.</p>
<p id="p1337" data-pid="1337" class="p1337"><span id="chapter78_verse65"></span><strong><sup>65 </sup></strong>Pagkatapos ay gumising si Jehova na parang galing sa pagkakatulog,</p><p data-pid="1337" class="p1337">Tulad ng isang makapangyarihan na nahihimasmasan mula sa pagkalasing sa alak.</p>
<p id="p1338" data-pid="1338" class="p1338"><span id="chapter78_verse66"></span><strong><sup>66 </sup></strong>At sinaktan niya ang kaniyang mga kalaban mula sa likuran;</p><p data-pid="1338" class="p1338"><span id="page935" class="pageNum" data-no="935" data-before-text="935"></span>Binigyan niya sila ng kadustaan na mamamalagi nang walang takda.</p>
<p id="p1339" data-pid="1339" class="p1339"><span id="chapter78_verse67"></span><strong><sup>67 </sup></strong>At itinakwil niya ang tolda ni Jose;</p><p data-pid="1339" class="p1339">At ang tribo ni Efraim ay hindi niya pinili.</p>
<p id="p1340" data-pid="1340" class="p1340"><span id="chapter78_verse68"></span><strong><sup>68 </sup></strong>Ngunit pinili niya ang tribo ni Juda,</p><p data-pid="1340" class="p1340">Ang Bundok Sion, na kaniyang iniibig.</p>
<p id="p1341" data-pid="1341" class="p1341"><span id="chapter78_verse69"></span><strong><sup>69 </sup></strong>At sinimulan niyang itayo ang kaniyang santuwaryo na tulad ng mga kaitaasan,</p><p data-pid="1341" class="p1341">Tulad ng lupa na itinatag niya hanggang sa panahong walang takda.</p>
<p id="p1342" data-pid="1342" class="p1342"><span id="chapter78_verse70"></span><strong><sup>70 </sup></strong>At pinili niya si David na kaniyang lingkod</p><p data-pid="1342" class="p1342">At kinuha niya siya mula sa mga kural ng kawan.</p>
<p id="p1343" data-pid="1343" class="p1343"><span id="chapter78_verse71"></span><strong><sup>71 </sup></strong>Mula sa pagsunod sa mga tupang babaing nagpapasuso</p><p data-pid="1343" class="p1343">Dinala niya siya upang maging pastol sa Jacob na kaniyang bayan</p><p data-pid="1343" class="p1343">At sa Israel na kaniyang mana.</p>
<p id="p1344" data-pid="1344" class="p1344"><span id="chapter78_verse72"></span><strong><sup>72 </sup></strong>At pinastulan niya sila ayon sa katapatan ng kaniyang puso,</p><p data-pid="1344" class="p1344">At pinatnubayan niya sila sa pamamagitan ng kabihasahan ng kaniyang mga kamay.</p>
</body>
</html>
