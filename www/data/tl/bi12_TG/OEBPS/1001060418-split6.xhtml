<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Esther 6</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Esther</a>  <a href="biblechapternav17.xhtml">6</a> : <a href="bibleversenav17_6.xhtml">1 - 14</a></p>
<p id="p31" data-pid="31" class="p31"><span id="chapter6"></span><span id="chapter6_verse1"></span><span class="w_ch"><strong>6 </strong></span>Nang gabing iyon ay hindi makatulog ang hari. Kaya sinabi niya na dalhin ang aklat ng mga talaan ng mga pangyayari sa mga panahon. Sa gayon ay binasa ang mga iyon sa harap ng hari. <span id="chapter6_verse2"></span><strong><sup>2 </sup></strong>Nang dakong huli ay nasumpungang nakasulat yaong iniulat ni Mardokeo may kinalaman kina Bigtana at Teres, dalawang opisyal ng korte ng hari, mga bantay-pinto, na nagtangkang pagbuhatan ng kamay si Haring Ahasuero. <span id="chapter6_verse3"></span><strong><sup>3 </sup></strong>At sinabi ng hari: “Anong karangalan at dakilang bagay ang ginawa kay Mardokeo para rito?” Dito ay sinabi ng mga tagapaglingkod ng hari, na kaniyang mga lingkod: “Walang anumang ginawa sa kaniya.”</p>
<p id="p32" data-pid="32" class="p32"><span id="chapter6_verse4"></span><strong><sup>4 </sup></strong>Nang maglaon ay sinabi ng hari: “Sino ang nasa looban?” Si Haman nga ay pumasok sa dakong labas na looban ng bahay ng hari upang sabihin sa hari na ibitin si Mardokeo sa tulos na inihanda niya para rito. <span id="chapter6_verse5"></span><strong><sup>5 </sup></strong>At ang mga tagapaglingkod ng hari ay nagsabi sa kaniya: “Narito si Haman na nakatayo sa looban.” Kaya sinabi ng hari: “Papasukin siya.”</p>
<p id="p33" data-pid="33" class="p33"><span id="chapter6_verse6"></span><strong><sup>6 </sup></strong>Nang pumasok si Haman, sinabi ng hari sa kaniya: “Ano ang dapat gawin sa lalaki na kinalulugdang parangalan ng hari?” Sa gayon ay sinabi ni Haman sa kaniyang puso: “Sino ang kalulugdan ng hari na pag-ukulan ng karangalan nang higit kaysa sa akin?” <span id="chapter6_verse7"></span><strong><sup>7 </sup></strong>Kaya sinabi ni Haman sa hari: “Kung tungkol sa lalaki na kinalulugdang parangalan ng hari, <span id="chapter6_verse8"></span><strong><sup>8 </sup></strong>magdala sila ng damit-hari na isinusuot ng hari at ng isang kabayo na sinasakyan <span id="page789" class="pageNum" data-no="789" data-before-text="789"></span>ng hari at sa ulo nito ay ilagay ang maharlikang putong. <span id="chapter6_verse9"></span><strong><sup>9 </sup></strong>At ilagay ang damit at ang kabayo sa pangangasiwa ng isa sa mga maharlikang prinsipe ng hari; at damtan nila ang lalaki na kinalulugdang parangalan ng hari, at pasakayin nila siya sa kabayo sa liwasan ng lunsod, at tumawag sila sa unahan niya, ‘Ganito ang ginagawa sa lalaki na kinalulugdang parangalan ng hari.’ ” <span id="chapter6_verse10"></span><strong><sup>10 </sup></strong>Kaagad na sinabi ng hari kay Haman: “Dali, kunin mo ang damit at ang kabayo, gaya ng sinabi mo, at gayon ang gawin mo kay Mardokeo na Judio na nakaupo sa pintuang-daan ng hari. Huwag mong hayaang di-matupad ang anumang bagay sa lahat ng iyong sinalita.”</p>
<p id="p34" data-pid="34" class="p34"><span id="chapter6_verse11"></span><strong><sup>11 </sup></strong>At kinuha ni Haman ang damit at ang kabayo at dinamtan si Mardokeo at pinasakay siya sa liwasan ng lunsod at tumawag sa unahan niya: “Ganito ang ginagawa sa lalaki na kinalulugdang parangalan ng hari.” <span id="chapter6_verse12"></span><strong><sup>12 </sup></strong>Pagkatapos ay bumalik si Mardokeo sa pintuang-daan ng hari. Kung tungkol kay Haman, dali-dali siyang umuwi sa kaniyang bahay, na nagdadalamhati at may takip sa kaniyang ulo. <span id="chapter6_verse13"></span><strong><sup>13 </sup></strong>At isinaysay ni Haman kay Zeres na kaniyang asawa at sa lahat ng kaniyang mga kaibigan ang lahat ng nangyari sa kaniya. Sa gayon ay sinabi sa kaniya ng kaniyang mga taong marurunong at ni Zeres na kaniyang asawa: “Kung mula nga sa binhi ng mga Judio si Mardokeo na sa harap niya ay nagsimula kang mabuwal, hindi ka mananaig laban sa kaniya, kundi walang pagsalang mabubuwal ka sa harap niya.”</p>
<p id="p35" data-pid="35" class="p35"><span id="chapter6_verse14"></span><strong><sup>14 </sup></strong>Samantalang nakikipag-usap pa sila sa kaniya ay dumating ang mga opisyal ng korte ng hari at dali-daling dinala si Haman sa piging na inihanda ni Esther.</p>
</body>
</html>
