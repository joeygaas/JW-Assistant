<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Daniel 6</title>
<link rel="stylesheet" href="css/docclass1.css" type="text/css" />
</head>
<body>
<p class="w_navigation w_biblebookname"><a href="biblebooknav.xhtml">Daniel</a>  <a href="biblechapternav27.xhtml">6</a> : <a href="bibleversenav27_6.xhtml">1 - 28</a></p>
<p id="p71" data-pid="71" class="p71"><span id="chapter6"></span><span id="chapter6_verse1"></span><span class="w_ch"><strong>6 </strong></span>Minabuti nga ito ni Dario, at inatasan niya sa kaharian ang isang daan at dalawampung satrapa, na mamamahala sa buong kaharian; <span id="chapter6_verse2"></span><strong><sup>2 </sup></strong>at ang mamamahala sa kanila ay tatlong matataas na opisyal, at isa sa mga ito si Daniel, upang ang mga satrapang ito ay patuluyang makapagbigay sa kanila ng ulat at ang hari ay hindi dumanas ng kalugihan. <span id="chapter6_verse3"></span><strong><sup>3 </sup></strong>Noon nga ay patuluyang nagiging bukod-tangi ang Daniel na ito nang higit kaysa sa matataas na opisyal at sa mga satrapa, yamang isang pambihirang espiritu ang sumasakaniya; at iniisip ng hari na itaas siya sa buong kaharian.</p>
<p id="p72" data-pid="72" class="p72"><span id="chapter6_verse4"></span><strong><sup>4 </sup></strong>Nang panahong iyon ang matataas na opisyal at ang mga satrapa ay patuloy na nagsisikap na makasumpong ng anumang maisusumbong laban kay Daniel may kaugnayan sa kaharian; ngunit wala silang masumpungang anumang maisusumbong o tiwaling bagay, yamang siya ay mapagkakatiwalaan at walang anumang pagpapabaya o tiwaling bagay ang nasumpungan sa kaniya. <span id="chapter6_verse5"></span><strong><sup>5 </sup></strong>Dahil dito ang matitipunong lalaking ito ay nagsabi: “Hindi tayo makasusumpong sa Daniel na ito ng anumang maisusumbong, malibang masumpungan natin iyon laban sa kaniya sa kautusan ng kaniyang Diyos.”</p>
<p id="p73" data-pid="73" class="p73"><span id="chapter6_verse6"></span><strong><sup>6 </sup></strong>Sa gayon ang matataas na opisyal at mga satrapang ito ay pumaroon sa hari bilang isang pulutong, at ito ang sinabi nila sa kaniya: “O Dario na hari, mabuhay ka maging hanggang sa mga panahong walang takda. <span id="chapter6_verse7"></span><strong><sup>7 </sup></strong>Ang lahat ng matataas na opisyal sa kaharian, ang mga prepekto at ang mga satrapa, ang matataas na maharlikang opisyal at ang mga gobernador, ay nagsangguniang magkakasama upang magtibay ng isang maharlikang batas at magpatupad ng isang pagbabawal, na ang sinumang magsumamo sa alinmang diyos o tao sa loob ng tatlumpung araw malibang sa iyo, O hari, ay ihahagis sa yungib ng mga leon. <span id="chapter6_verse8"></span><strong><sup>8 </sup></strong>Ngayon, O hari, pagtibayin mo nawa ang batas at lagdaan ang sulat, upang hindi mabago, ayon sa kautusan ng mga Medo at ng mga Persiano, na hindi napawawalang-saysay.”</p>
<p id="p74" data-pid="74" class="p74"><span id="chapter6_verse9"></span><strong><sup>9 </sup></strong>Dahil dito, nilagdaan ni Haring Dario ang sulat at ang pagbabawal.</p>
<p id="p75" data-pid="75" class="p75"><span id="chapter6_verse10"></span><strong><sup>10 </sup></strong>Ngunit si Daniel, nang malaman niyang nilagdaan ang sulat, ay pumasok sa kaniyang bahay, at, ang mga bintana sa kaniyang silid-bubungan ay nakabukas para sa kaniya sa dakong Jerusalem, tatlong ulit nga sa isang araw ay iniluluhod niya ang kaniyang mga tuhod at nananalangin at naghahandog ng papuri sa harap ng kaniyang Diyos, gaya ng lagi niyang ginagawa bago pa nito. <span id="chapter6_verse11"></span><strong><sup>11 </sup></strong>Sa pagkakataong iyon ay dumagsa ang matitipunong lalaking ito at nasumpungan si Daniel na nagsusumamo at namamanhik sa harap ng kaniyang Diyos.</p>
<p id="p76" data-pid="76" class="p76"><span id="chapter6_verse12"></span><strong><sup>12 </sup></strong>Nang magkagayon ay lumapit sila at sinabi sa harap ng <span id="page1363" class="pageNum" data-no="1363" data-before-text="1363"></span>hari ang may kinalaman sa pagbabawal ng hari: “Hindi ba mayroon kang nilagdaang pagbabawal na ang sinumang tao na magsumamo sa alinmang diyos o tao sa loob ng tatlumpung araw malibang sa iyo, O hari, siya ay ihahagis sa yungib ng mga leon?” Ang hari ay sumagot at nagsabi: “Ang bagay ay nakatatag nang mainam ayon sa kautusan ng mga Medo at ng mga Persiano, na hindi napawawalang-saysay.” <span id="chapter6_verse13"></span><strong><sup>13 </sup></strong>Kaagad silang sumagot, at sinabi nila sa harap ng hari: “Si Daniel, na mula sa mga tapon ng Juda, ay hindi nag-ukol ng pakundangan sa iyo, O hari, ni sa pagbabawal man na nilagdaan mo, kundi tatlong ulit sa isang araw siyang nagsusumamo.” <span id="chapter6_verse14"></span><strong><sup>14 </sup></strong>Dahil dito ang hari, nang marinig niya ang salita, ito ay naging lubhang di-kalugud-lugod sa kaniya, at itinuon niya kay Daniel ang kaniyang pag-iisip upang sagipin ito; at hanggang sa paglubog ng araw ay pinagsikapan niyang iligtas ito. <span id="chapter6_verse15"></span><strong><sup>15 </sup></strong>Nang maglaon ang matitipunong lalaking ito ay pumaroon sa hari bilang isang pulutong, at sinabi nila sa hari: “Bigyang-pansin mo, O hari, na ang kautusang ukol sa mga Medo at sa mga Persiano ay na ang alinmang pagbabawal o batas na pinagtitibay ng hari ay hindi dapat baguhin.”</p>
<p id="p77" data-pid="77" class="p77"><span id="chapter6_verse16"></span><strong><sup>16 </sup></strong>Sa gayon ay nag-utos ang hari, at dinala nila si Daniel at inihagis ito sa yungib ng mga leon. Ang hari ay sumagot at nagsabi kay Daniel: “Ang iyong Diyos na pinaglilingkuran mo nang may katatagan, siya mismo ang magliligtas sa iyo.” <span id="chapter6_verse17"></span><strong><sup>17 </sup></strong>At isang bato ang dinala at inilagay sa bunganga ng yungib, at tinatakan iyon ng hari ng kaniyang singsing na panlagda at ng singsing na panlagda ng kaniyang mga taong mahal, upang walang anumang mabago may kinalaman kay Daniel.</p>
<p id="p78" data-pid="78" class="p78"><span id="chapter6_verse18"></span><strong><sup>18 </sup></strong>Sa pagkakataong iyon ay pumaroon ang hari sa kaniyang palasyo at nagpalipas ng gabi sa pag-aayuno, at walang panugtog ang dinala sa harap niya, at hindi siya makatulog. <span id="chapter6_verse19"></span><strong><sup>19 </sup></strong>Nang maglaon ang hari, nang magbukang-liwayway na, ay bumangon nang lumiwanag na, at dali-dali siyang pumaroon sa yungib ng mga leon. <span id="chapter6_verse20"></span><strong><sup>20 </sup></strong>At habang papalapit siya sa yungib, sumigaw siya kay Daniel sa malungkot na tinig. Ang hari ay nagsalita at nagsabi kay Daniel: “O Daniel, lingkod ng Diyos na buháy, iniligtas ka ba ng iyong Diyos na pinaglilingkuran mo nang may katatagan mula sa mga leon?” <span id="chapter6_verse21"></span><strong><sup>21 </sup></strong>Kaagad na nakipag-usap si Daniel sa hari: “O hari, mabuhay ka maging hanggang sa mga panahong walang takda. <span id="chapter6_verse22"></span><strong><sup>22 </sup></strong>Isinugo ng aking Diyos ang kaniyang anghel at itinikom ang bibig ng mga leon, at hindi nila ako sinaktan, yamang sa harap niya ay kinasumpungan ako ng kawalang-sala; at gayundin sa harap mo, O hari, wala akong ginawang anuman na nakapipinsala.”</p>
<p id="p79" data-pid="79" class="p79"><span id="chapter6_verse23"></span><strong><sup>23 </sup></strong>Nang magkagayon ay labis na natuwa ang hari, at iniutos niyang iahon si Daniel mula sa yungib. At si Daniel ay iniahon mula sa yungib, at walang anumang pinsala ang nasumpungan sa kaniya, sapagkat nagtiwala siya sa kaniyang Diyos.</p>
<p id="p80" data-pid="80" class="p80"><span id="chapter6_verse24"></span><strong><sup>24 </sup></strong>At nag-utos ang hari, at dinala nila ang matitipunong lalaking ito na nag-akusa kay Daniel, at inihagis nila sa yungib ng mga leon ang mga ito, ang kanilang mga anak at ang kanilang mga asawa; at hindi pa sila nakararating sa sahig ng yungib nang mapanaigan sila ng mga leon, at ang lahat ng kanilang mga buto ay dinurog nila.</p>
<p id="p81" data-pid="81" class="p81"><span id="page1364" class="pageNum" data-no="1364" data-before-text="1364"></span><span id="chapter6_verse25"></span><strong><sup>25 </sup></strong>Nang magkagayon ay sinulatan ni Dario na hari ang lahat ng mga bayan, mga liping pambansa at mga wika na nananahanan sa buong lupa: “Ang inyong kapayapaan nawa ay lubhang sumagana! <span id="chapter6_verse26"></span><strong><sup>26 </sup></strong>Mula sa harap ko ay may inilabas na utos, na sa lahat ng pinamumunuan ng aking kaharian, ang mga tao ay dapat na mangatal at matakot sa harap ng Diyos ni Daniel. Sapagkat siya ang Diyos na buháy at ang Isa na namamalagi hanggang sa mga panahong walang takda, at ang kaniyang kaharian ay hindi magigiba, at ang kaniyang pamumuno ay magpakailanman. <span id="chapter6_verse27"></span><strong><sup>27 </sup></strong>Siya ay sumasagip at nagliligtas at nagsasagawa ng mga tanda at mga kababalaghan sa langit at sa lupa, sapagkat sinagip niya si Daniel mula sa pangalmot ng mga leon.”</p>
<p id="p82" data-pid="82" class="p82"><span id="chapter6_verse28"></span><strong><sup>28 </sup></strong>At kung tungkol sa Daniel na ito, siya ay umunlad sa kaharian ni Dario at sa kaharian ni Ciro na Persiano.</p>
</body>
</html>
