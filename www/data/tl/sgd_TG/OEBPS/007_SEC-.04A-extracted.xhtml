<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text:    4-A Mahahalagang Pangyayari sa Buhay ni Jesus sa Lupa—Bago ang Ministeryo ni Jesus</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="007_SEC-.04A.xhtml#citationsource1">^ <strong>(Luc. 1:5-25)</strong></a> <span id="citation1"></span>Nang mga araw ni Herodes, na hari ng Judea, may isang saserdote na nagngangalang Zacarias mula sa pangkat ni Abias, at siya ay may asawa mula sa mga anak na babae ni Aaron, at ang kaniyang pangalan ay Elisabet. <strong><sup>6 </sup></strong>Sila ay kapuwa matuwid sa harap ng Diyos dahil sa paglakad nang walang kapintasan ayon sa lahat ng mga utos at mga kahilingan ng batas ni Jehova. <strong><sup>7 </sup></strong>Ngunit wala silang anak, sapagkat si Elisabet ay baog, at sila ay kapuwa matanda na sa mga taon. <strong><sup>8 </sup></strong>Habang naglilingkod nga siya bilang saserdote sa atas ng kaniyang pangkat sa harap ng Diyos, <strong><sup>9 </sup></strong>ayon sa kapita-pitagang kaugalian ng makasaserdoteng katungkulan ay naging pagkakataon niya na maghandog ng insenso nang pumasok siya sa santuwaryo ni Jehova; <strong><sup>10 </sup></strong>at ang buong karamihan ng mga tao ay nananalangin sa labas sa oras ng paghahandog ng insenso. <strong><sup>11 </sup></strong>Sa kaniya ay nagpakita ang anghel ni Jehova, na nakatayo sa gawing kanan ng altar ng insenso. <strong><sup>12 </sup></strong>Ngunit nabagabag si Zacarias sa nakita, at dinatnan siya ng takot. <strong><sup>13 </sup></strong>Gayunman, sinabi sa kaniya ng anghel: “Huwag kang matakot, Zacarias, sapagkat ang iyong pagsusumamo ay malugod na pinakinggan, at ang iyong asawang si Elisabet ay magkakaanak sa iyo ng isang lalaki, at tatawagin mong Juan ang pangalan nito. <strong><sup>14 </sup></strong>At magkakaroon ka ng kagalakan at malaking katuwaan, at marami ang magsasaya dahil sa kaniyang kapanganakan; <strong><sup>15 </sup></strong>sapagkat siya ay magiging dakila sa harap ni Jehova. Ngunit hindi siya kailanman iinom ng alak at matapang na inumin, at siya ay mapupuspos ng banal na espiritu mula pa sa bahay-bata ng kaniyang ina; <strong><sup>16 </sup></strong>at marami sa mga anak ni Israel ang ipanunumbalik niya kay Jehova na kanilang Diyos. <strong><sup>17 </sup></strong>Gayundin, siya ay mauuna sa kaniya taglay ang espiritu at kapangyarihan ni Elias, upang ipanumbalik ang mga puso ng mga ama sa mga anak at ang mga masuwayin tungo sa praktikal na karunungan ng mga matuwid, upang ihanda para kay Jehova ang isang nakahandang bayan.” <strong><sup>18 </sup></strong>At sinabi ni Zacarias sa anghel: “Paano ko ito matitiyak? Sapagkat ako ay matanda na at ang aking asawa ay matanda na sa mga taon.” <strong><sup>19 </sup></strong>Bilang tugon ay sinabi sa kaniya ng anghel: “Ako ay si Gabriel, na tumatayong malapit sa harap ng Diyos, at isinugo ako upang makipag-usap sa iyo at ipahayag sa iyo ang mabuting balita tungkol sa mga bagay na ito. <strong><sup>20 </sup></strong>Ngunit, narito! ikaw ay magiging tahimik at hindi makapagsasalita hanggang sa araw na maganap ang mga bagay na ito, sapagkat hindi ka naniwala sa aking mga salita, na matutupad sa kanilang takdang panahon.” <strong><sup>21 </sup></strong>Samantala ang mga tao ay patuloy na naghihintay kay Zacarias, at sila ay nagsimulang magtaka sa kaniyang pagluluwat sa santuwaryo. <strong><sup>22 </sup></strong>Ngunit nang lumabas siya ay hindi siya makapagsalita sa kanila, at napag-unawa nila na nakakita siya ng isang kahima-himalang tanawin sa santuwaryo; at patuloy siyang sumesenyas sa kanila, ngunit nanatiling pipi. <strong><sup>23 </sup></strong>At nang maganap ang mga araw ng kaniyang pangmadlang paglilingkod, siya ay umuwi sa kaniyang tahanan. <strong><sup>24 </sup></strong>Ngunit pagkatapos ng mga araw na ito si Elisabet na kaniyang asawa ay nagdalang-tao; at nanatili siyang nakabukod nang limang buwan, na sinasabi: <strong><sup>25 </sup></strong>“Sa ganitong paraan nakitungo si Jehova sa akin sa mga araw na ito nang ituon niya sa akin ang kaniyang pansin upang alisin ang aking kadustaan sa gitna ng mga tao.”</p><p></p></div>
<div class="extScrpCite"><p><a href="007_SEC-.04A.xhtml#citationsource2">^ <strong>(Luc. 1:26-56)</strong></a> <span id="citation2"></span>Nang kaniyang ikaanim na buwan ang anghel na si Gabriel ay isinugo mula sa Diyos sa isang lunsod ng Galilea na pinanganlang Nazaret, <strong><sup>27 </sup></strong>sa isang dalaga na ipinangakong mapangasawa ng isang lalaki na nagngangalang Jose mula sa sambahayan ni David; at ang pangalan ng dalaga ay Maria. <strong><sup>28 </sup></strong>At nang pumasok siya sa kinaroroonan nito ay kaniyang sinabi: “Magandang araw, isa na lubhang kinalulugdan, si Jehova ay sumasaiyo.” <strong><sup>29 </sup></strong>Ngunit lubha itong nagulumihanan sa pananalitang iyon at nagsimulang mangatuwiran kung anong uri kaya ito ng pagbati. <strong><sup>30 </sup></strong>Kaya sinabi sa kaniya ng anghel: “Huwag kang matakot, Maria, sapagkat nakasumpong ka ng lingap ng Diyos; <strong><sup>31 </sup></strong>at, narito! ikaw ay maglilihi sa iyong bahay-bata at magsisilang ng isang anak na lalaki, at tatawagin mong Jesus ang pangalan nito. <strong><sup>32 </sup></strong>Ang isang ito ay magiging dakila at tatawaging Anak ng Kataas-taasan; at ibibigay sa kaniya ng Diyos na Jehova ang trono ni David na kaniyang ama, <strong><sup>33 </sup></strong>at siya ay mamamahala bilang hari sa sambahayan ni Jacob magpakailanman, at hindi magkakaroon ng wakas ang kaniyang kaharian.” <strong><sup>34 </sup></strong>Ngunit sinabi ni Maria sa anghel: “Paano ito mangyayari, yamang wala akong pakikipagtalik sa lalaki?” <strong><sup>35 </sup></strong>Bilang sagot ay sinabi ng anghel sa kaniya: “Ang banal na espiritu ay darating sa iyo, at ang kapangyarihan ng Kataas-taasan ay lililim sa iyo. Sa dahilan ding iyan kung kaya ang ipanganganak ay tatawaging banal, Anak ng Diyos. <strong><sup>36 </sup></strong>At, narito! si Elisabet din mismo na iyong kamag-anak ay naglihi ng isang anak na lalaki, sa kaniyang katandaan, at ito ang ikaanim na buwan para sa kaniya, ang tinatawag na babaing baog; <strong><sup>37 </sup></strong>sapagkat sa Diyos ay walang kapahayagan ang imposible.” <strong><sup>38 </sup></strong>Nang magkagayon ay sinabi ni Maria: “Narito! Ang aliping babae ni Jehova! Maganap nawa ito sa akin ayon sa iyong kapahayagan.” Sa gayon ay umalis ang anghel mula sa kaniya. <strong><sup>39 </sup></strong>Kaya bumangon si Maria nang mga araw na ito at nagmamadaling pumaroon sa bulubunduking lalawigan, sa isang lunsod ng Juda, <strong><sup>40 </sup></strong>at pumasok siya sa tahanan ni Zacarias at binati si Elisabet. <strong><sup>41 </sup></strong>Buweno, nang marinig ni Elisabet ang pagbati ni Maria, ang sanggol sa kaniyang bahay-bata ay lumukso; at si Elisabet ay napuspos ng banal na espiritu, <strong><sup>42 </sup></strong>at siya ay bumulalas ng malakas na sigaw at nagsabi: “Pinagpala ka sa gitna ng mga babae, at pinagpala ang bunga ng iyong bahay-bata! <strong><sup>43 </sup></strong>Kaya paano ngang napasaakin ang pribilehiyong ito, ang pagparito sa akin ng ina ng aking Panginoon? <strong><sup>44 </sup></strong>Sapagkat, narito! nang dumating sa aking mga tainga ang tinig ng iyong pagbati, ang sanggol sa aking bahay-bata ay lumukso taglay ang malaking katuwaan. <strong><sup>45 </sup></strong>Maligaya rin siya na naniwala, sapagkat magkakaroon ng lubos na pagsasakatuparan ng mga bagay na iyon na sinalita sa kaniya mula kay Jehova.” <strong><sup>46 </sup></strong>At sinabi ni Maria: “Dinadakila ng aking kaluluwa si Jehova, <strong><sup>47 </sup></strong>at hindi mapigilan ng aking espiritu ang mag-umapaw sa kagalakan sa Diyos na aking Tagapagligtas; <strong><sup>48 </sup></strong>sapagkat tiningnan niya ang mababang kalagayan ng kaniyang aliping babae. Sapagkat, narito! mula ngayon ay ipahahayag akong maligaya ng lahat ng mga salinlahi; <strong><sup>49 </sup></strong>sapagkat ang Isa na makapangyarihan ay gumawa ng dakilang mga gawa para sa akin, at banal ang kaniyang pangalan; <strong><sup>50 </sup></strong>at sa mga sali’t salinlahi ang kaniyang awa ay naroon sa mga natatakot sa kaniya. <strong><sup>51 </sup></strong>Nagsagawa siya nang may kalakasan sa pamamagitan ng kaniyang bisig, pinangalat niya ang mga palalo sa hinahangad ng kanilang mga puso. <strong><sup>52 </sup></strong>Ibinaba niya ang mga taong may kapangyarihan mula sa mga trono at itinaas niya ang mabababa; <strong><sup>53 </sup></strong>lubusan niyang binusog ng mabubuting bagay ang mga gutóm at pinaalis niya nang walang dala yaong mga may kayamanan. <strong><sup>54 </sup></strong>Sinaklolohan niya ang Israel na kaniyang lingkod, upang alalahanin ang awa, <strong><sup>55 </sup></strong>gaya ng sinabi niya sa ating mga ninuno, kay Abraham at sa kaniyang binhi, magpakailanman.” <strong><sup>56 </sup></strong>Nang magkagayon si Maria ay nanatiling kasama niya nang mga tatlong buwan, at bumalik sa kaniyang sariling tahanan.</p><p></p></div>
<div class="extScrpCite"><p><a href="007_SEC-.04A.xhtml#citationsource3">^ <strong>(Luc. 1:57-80)</strong></a> <span id="citation3"></span>Ang panahon nga ay nalubos na upang magsilang si Elisabet, at nagkaanak siya ng isang lalaki. <strong><sup>58 </sup></strong>At narinig ng mga kapitbahay at ng kaniyang mga kamag-anak na dinakila ni Jehova ang kaniyang awa sa kaniya, at sila ay nagsimulang makipagsaya sa kaniya. <strong><sup>59 </sup></strong>At nang ikawalong araw ay pumaroon sila upang tuliin ang bata, at tatawagin sana nila ito ayon sa pangalan ng kaniyang ama, na si Zacarias. <strong><sup>60 </sup></strong>Ngunit ang kaniyang ina ay sumagot at nagsabi: “Hindi nga! kundi siya ay tatawaging Juan.” <strong><sup>61 </sup></strong>Dahil dito ay sinabi nila sa kaniya: “Walang sinuman sa iyong mga kamag-anak ang tinatawag sa pangalang ito.” <strong><sup>62 </sup></strong>Sa gayon ay tinanong nila ang ama nito sa pamamagitan ng mga senyas kung ano ang nais niyang itawag dito. <strong><sup>63 </sup></strong>At siya ay humingi ng sulatan at sumulat: “Juan ang pangalan nito.” Dahil dito ay namangha silang lahat. <strong><sup>64 </sup></strong>Kaagad na nabuksan ang kaniyang bibig at lumuwag ang kaniyang dila at nagsimula siyang magsalita, na pinagpapala ang Diyos. <strong><sup>65 </sup></strong>At dinatnan ng takot ang lahat ng mga naninirahan sa palibot nila; at sa buong bulubunduking lalawigan ng Judea ay pinasimulang pag-usap-usapan ang lahat ng mga bagay na ito, <strong><sup>66 </sup></strong>at binigyang-pansin ito sa kanilang mga puso niyaong lahat ng nakarinig, na sinasabi: “Magiging ano kaya talaga ang batang ito?” Sapagkat ang kamay ni Jehova ay tunay ngang sumasakaniya. <strong><sup>67 </sup></strong>At si Zacarias na ama nito ay napuspos ng banal na espiritu, at humula siya, na sinasabi: <strong><sup>68 </sup></strong>“Pagpalain nawa si Jehova na Diyos ng Israel, sapagkat siya ay nagbaling ng kaniyang pansin at nagsagawa ng katubusan sa kaniyang bayan. <strong><sup>69 </sup></strong>At nagbangon siya ng isang sungay ng kaligtasan para sa atin sa sambahayan ni David na kaniyang lingkod, <strong><sup>70 </sup></strong>kung paanong siya, sa pamamagitan ng bibig ng kaniyang mga banal na propeta noong sinauna, ay nagsalita <strong><sup>71 </sup></strong>tungkol sa kaligtasan mula sa ating mga kaaway at mula sa kamay ng lahat ng napopoot sa atin; <strong><sup>72 </sup></strong>upang isagawa ang awa may kaugnayan sa ating mga ninuno at upang alalahanin ang kaniyang banal na tipan, <strong><sup>73 </sup></strong>ang sumpa na isinumpa niya kay Abraham na ating ninuno, <strong><sup>74 </sup></strong>upang ipagkaloob sa atin, pagkatapos na mailigtas tayo mula sa mga kamay ng mga kaaway, ang pribilehiyo ng walang-takot na pag-uukol ng sagradong paglilingkod sa kaniya <strong><sup>75 </sup></strong>taglay ang pagkamatapat at katuwiran sa harap niya sa lahat ng ating mga araw. <strong><sup>76 </sup></strong>Ngunit kung tungkol sa iyo, anak, tatawagin kang propeta ng Kataas-taasan, sapagkat magpapauna ka sa harap ni Jehova upang ihanda ang kaniyang mga daan, <strong><sup>77 </sup></strong>upang magbigay ng kaalaman tungkol sa kaligtasan sa kaniyang bayan sa pamamagitan ng kapatawaran ng kanilang mga kasalanan, <strong><sup>78 </sup></strong>dahil sa magiliw na pagkamahabagin ng ating Diyos. Dahilan sa habag na ito ay dadalawin tayo ng bukang-liwayway mula sa kaitaasan, <strong><sup>79 </sup></strong>upang magbigay ng liwanag doon sa mga nakaupo sa kadiliman at sa dilim ng kamatayan, upang saganang patnubayan ang ating mga paa sa daan ng kapayapaan.” <strong><sup>80 </sup></strong>At ang bata ay patuloy na lumaki at lumakas sa espiritu, at nanatili siya sa mga disyerto hanggang sa araw na hayagan siyang magpapakita sa Israel.</p><p></p></div>
<div class="extScrpCite"><p><a href="007_SEC-.04A.xhtml#citationsource4">^ <strong>(Mat. 1:1-25)</strong></a> <span id="citation4"></span>Ang aklat ng kasaysayan ni Jesu-Kristo, na anak ni David, na anak ni Abraham:  <strong><sup>2 </sup></strong>Naging anak ni Abraham si Isaac; naging anak ni Isaac si Jacob; naging anak ni Jacob si Juda at ang kaniyang mga kapatid;  <strong><sup>3 </sup></strong>naging anak ni Juda si Perez at si Zera kay Tamar; naging anak ni Perez si Hezron; naging anak ni Hezron si Ram;  <strong><sup>4 </sup></strong>naging anak ni Ram si Aminadab; naging anak ni Aminadab si Nason; naging anak ni Nason si Salmon;  <strong><sup>5 </sup></strong>naging anak ni Salmon si Boaz kay Rahab; naging anak ni Boaz si Obed kay Ruth; naging anak ni Obed si Jesse;  <strong><sup>6 </sup></strong>naging anak ni Jesse si David na hari. Naging anak ni David si Solomon sa asawa ni Uria;  <strong><sup>7 </sup></strong>naging anak ni Solomon si Rehoboam; naging anak ni Rehoboam si Abias; naging anak ni Abias si Asa;  <strong><sup>8 </sup></strong>naging anak ni Asa si Jehosapat; naging anak ni Jehosapat si Jehoram; naging anak ni Jehoram si Uzias;  <strong><sup>9 </sup></strong>naging anak ni Uzias si Jotam; naging anak ni Jotam si Ahaz; naging anak ni Ahaz si Hezekias; <strong><sup>10 </sup></strong>naging anak ni Hezekias si Manases; naging anak ni Manases si Amon; naging anak ni Amon si Josias; <strong><sup>11 </sup></strong>naging anak ni Josias si Jeconias at ang kaniyang mga kapatid sa panahon ng pagkatapon sa Babilonya. <strong><sup>12 </sup></strong>Pagkatapos ng pagkatapon sa Babilonya ay naging anak ni Jeconias si Sealtiel; naging anak ni Sealtiel si Zerubabel; <strong><sup>13 </sup></strong>naging anak ni Zerubabel si Abiud; naging anak ni Abiud si Eliakim; naging anak ni Eliakim si Azor; <strong><sup>14 </sup></strong>naging anak ni Azor si Zadok; naging anak ni Zadok si Akim; naging anak ni Akim si Eliud; <strong><sup>15 </sup></strong>naging anak ni Eliud si Eleazar; naging anak ni Eleazar si Matan; naging anak ni Matan si Jacob; <strong><sup>16 </sup></strong>naging anak ni Jacob si Jose na asawa ni Maria, na siyang nanganak kay Jesus, na tinatawag na Kristo. <strong><sup>17 </sup></strong>Ang lahat ng mga salinlahi, kung gayon, mula kay Abraham hanggang kay David ay labing-apat na salinlahi, at mula kay David hanggang sa pagkatapon sa Babilonya ay labing-apat na salinlahi, at mula sa pagkatapon sa Babilonya hanggang sa Kristo ay labing-apat na salinlahi. <strong><sup>18 </sup></strong>Ngunit ang kapanganakan ni Jesu-Kristo ay sa ganitong paraan. Noong panahon na ang kaniyang inang si Maria ay ipinangakong mapangasawa ni Jose, siya ay nasumpungang nagdadalang-tao sa pamamagitan ng banal na espiritu bago sila nagsama. <strong><sup>19 </sup></strong>Gayunman, si Jose na kaniyang asawa, dahil siya ay matuwid at hindi niya nais na gawin siyang isang pangmadlang panoorin, ay nagbalak na diborsiyuhin siya nang palihim. <strong><sup>20 </sup></strong>Ngunit pagkatapos niyang pag-isipan ang mga bagay na ito, narito! ang anghel ni Jehova ay nagpakita sa kaniya sa panaginip, na nagsasabi: “Jose, anak ni David, huwag kang matakot na iuwi si Maria na iyong asawa, sapagkat yaong pinangyaring maipaglihi niya ay sa pamamagitan ng banal na espiritu. <strong><sup>21 </sup></strong>Siya ay magsisilang ng isang anak na lalaki, at tatawagin mong Jesus ang kaniyang pangalan, sapagkat ililigtas niya ang kaniyang bayan mula sa kanilang mga kasalanan.” <strong><sup>22 </sup></strong>Ang lahat ng ito ay talagang nangyari upang matupad yaong sinalita ni Jehova sa pamamagitan ng kaniyang propeta, na nagsasabi: <strong><sup>23 </sup></strong>“Narito! Ang dalaga ay magdadalang-tao at magsisilang ng isang anak na lalaki, at tatawagin nilang Emmanuel ang pangalan nito,” na kapag isinalin ay nangangahulugang “Sumasaatin ang Diyos.” <strong><sup>24 </sup></strong>Nang magkagayon ay gumising si Jose mula sa kaniyang pagkakatulog at ginawa ang gaya ng iniutos sa kaniya ng anghel ni Jehova, at iniuwi niya ang kaniyang asawa. <strong><sup>25 </sup></strong>Ngunit hindi siya nakipagtalik dito hanggang sa ito ay makapagsilang ng isang anak na lalaki; at tinawag niyang Jesus ang kaniyang pangalan.</p><p></p></div>
<div class="extScrpCite"><p><a href="007_SEC-.04A.xhtml#citationsource8">^ <strong>(Luc. 2:8-20)</strong></a> <span id="citation8"></span>Mayroon ding mga pastol sa mismong lupaing iyon na naninirahan sa labas at patuloy na nagbabantay sa gabi sa kanilang mga kawan. <strong><sup>9 </sup></strong>At bigla na lang, ang anghel ni Jehova ay tumayo sa tabi nila, at ang kaluwalhatian ni Jehova ay suminag sa palibot nila, at lubha silang natakot. <strong><sup>10 </sup></strong>Ngunit sinabi ng anghel sa kanila: “Huwag kayong matakot, sapagkat, narito! ipinahahayag ko sa inyo ang mabuting balita tungkol sa malaking kagalakan na tataglayin ng lahat ng mga tao, <strong><sup>11 </sup></strong>sapagkat ipinanganak sa inyo ngayon ang isang Tagapagligtas, na siyang Kristo na Panginoon, sa lunsod ni David. <strong><sup>12 </sup></strong>At ito ang isang tanda para sa inyo: masusumpungan ninyo ang isang sanggol na nakabalot ng mga telang pamigkis at nakahiga sa sabsaban.” <strong><sup>13 </sup></strong>At bigla na lang nakisama sa anghel ang isang karamihan ng makalangit na hukbo, na pumupuri sa Diyos at nagsasabi: <strong><sup>14 </sup></strong>“Kaluwalhatian sa kaitaasan sa Diyos, at sa lupa ay kapayapaan sa gitna ng mga taong may kabutihang-loob.” <strong><sup>15 </sup></strong>Kaya nang makaalis ang mga anghel mula sa kanila patungo sa langit, ang mga pastol ay nagsimulang magsabi sa isa’t isa: “Pumaroon nga tayo hanggang sa Betlehem at tingnan ang bagay na ito na naganap, na inihayag sa atin ni Jehova.” <strong><sup>16 </sup></strong>At dali-dali silang pumaroon at nasumpungan si Maria at gayundin si Jose, at ang sanggol na nakahiga sa sabsaban. <strong><sup>17 </sup></strong>Nang makita nila ito, ipinaalam nila ang pananalita na sinalita sa kanila may kinalaman sa batang ito. <strong><sup>18 </sup></strong>At ang lahat ng nakarinig ay namangha sa mga bagay na sinabi sa kanila ng mga pastol, <strong><sup>19 </sup></strong>ngunit pinasimulang ingatan ni Maria ang lahat ng mga pananalitang ito, na bumubuo ng mga palagay sa kaniyang puso. <strong><sup>20 </sup></strong>Sa gayon ay bumalik ang mga pastol, na niluluwalhati at pinupuri ang Diyos dahil sa lahat ng mga bagay na kanilang narinig at nakita, kung paanong ang mga ito ay sinabi sa kanila.</p><p></p></div>
<div class="extScrpCite"><p><a href="007_SEC-.04A.xhtml#citationsource9">^ <strong>(Luc. 2:21-38)</strong></a> <span id="citation9"></span>At nang dumating sa kalubusan ang walong araw upang tuliin na siya, ang kaniyang pangalan ay tinawag din na Jesus, ang pangalan na itinawag ng anghel bago siya ipinaglihi sa bahay-bata. <strong><sup>22 </sup></strong>Gayundin, nang dumating sa kalubusan ang mga araw para sa pagpapadalisay sa kanila ayon sa kautusan ni Moises, dinala nila siya sa Jerusalem upang iharap siya kay Jehova, <strong><sup>23 </sup></strong>gaya ng nakasulat sa kautusan ni Jehova: “Bawat lalaki na nagbubukas ng bahay-bata ay tatawaging banal kay Jehova,” <strong><sup>24 </sup></strong>at upang maghandog ng hain ayon sa sinasabi sa kautusan ni Jehova: “Isang pares ng batu-bato o dalawang inakáy na kalapati.” <strong><sup>25 </sup></strong>At, narito! may isang tao sa Jerusalem na nagngangalang Simeon, at ang taong ito ay matuwid at mapagpitagan, na naghihintay sa kaaliwan ng Israel, at ang banal na espiritu ay sumasakaniya. <strong><sup>26 </sup></strong>Karagdagan pa, isiniwalat sa kaniya mula sa Diyos sa pamamagitan ng banal na espiritu na hindi niya makikita ang kamatayan hanggang sa makita muna niya ang Kristo ni Jehova. <strong><sup>27 </sup></strong>Sa ilalim ng kapangyarihan ng espiritu ay pumasok siya ngayon sa templo; at habang dinadala ng mga magulang sa loob ang batang si Jesus upang gawin sa kaniya ang ayon sa kaugaliang pagsasagawa ng kautusan, <strong><sup>28 </sup></strong>tinanggap nga niya ito sa kaniyang mga bisig at pinagpala ang Diyos at sinabi: <strong><sup>29 </sup></strong>“Ngayon, Soberanong Panginoon, pinayayaon mong malaya at payapa ang iyong alipin ayon sa iyong kapahayagan; <strong><sup>30 </sup></strong>sapagkat nakita ng aking mga mata ang paraan mo ng pagliligtas <strong><sup>31 </sup></strong>na iyong inihanda sa paningin ng lahat ng mga tao, <strong><sup>32 </sup></strong>isang liwanag upang mag-alis ng talukbong mula sa mga bansa at isang kaluwalhatian ng iyong bayang Israel.” <strong><sup>33 </sup></strong>At ang kaniyang ama at ina ay patuloy na nagtataka sa mga bagay na sinasalita tungkol sa kaniya. <strong><sup>34 </sup></strong>Gayundin, pinagpala sila ni Simeon, ngunit sinabi kay Maria na kaniyang ina: “Narito! Ang isang ito ay inilagay para sa pagbagsak at sa muling pagbangon ng marami sa Israel at bilang isang tanda na tutuligsain <strong><sup>35 </sup></strong>(oo, isang mahabang tabak ang patatagusin sa iyo mismong kaluluwa), upang malantad ang mga pangangatuwiran ng maraming puso.” <strong><sup>36 </sup></strong>At naroon nga si Ana na isang propetisa, na anak na babae ni Fanuel, mula sa tribo ni Aser (ang babaing ito ay matanda na sa mga taon, at namuhay na kasama ng kaniyang asawa sa loob ng pitong taon mula sa kaniyang pagkadalaga, <strong><sup>37 </sup></strong>at siya ay isang balo na walumpu’t apat na taóng gulang na ngayon), na hindi kailanman lumiliban sa templo, na nag-uukol ng sagradong paglilingkod gabi at araw na may mga pag-aayuno at mga pagsusumamo. <strong><sup>38 </sup></strong>At nang mismong oras na iyon ay lumapit siya at nagsimulang mag-ukol ng pasasalamat sa Diyos at nagsalita tungkol sa bata sa lahat ng mga naghihintay sa katubusan ng Jerusalem.</p><p></p></div>
<div class="extScrpCite"><p><a href="007_SEC-.04A.xhtml#citationsource10">^ <strong>(Mat. 2:1-23)</strong></a> <span id="citation10"></span>Pagkatapos na maipanganak si Jesus sa Betlehem ng Judea noong mga araw ni Herodes na hari, narito! ang mga astrologo mula sa mga silanganing bahagi ay pumaroon sa Jerusalem, <strong><sup>2 </sup></strong>na nagsasabi: “Nasaan ang isa na ipinanganak na hari ng mga Judio? Sapagkat nakita namin ang kaniyang bituin noong naroon kami sa silangan, at pumarito kami upang mangayupapa sa kaniya.” <strong><sup>3 </sup></strong>Sa pagkarinig nito ay naligalig si Haring Herodes, at ang buong Jerusalem na kasama niya; <strong><sup>4 </sup></strong>at pagkatipon sa lahat ng mga punong saserdote at mga eskriba ng bayan ay nagsimula siyang magtanong sa kanila kung saan ipanganganak ang Kristo. <strong><sup>5 </sup></strong>Sinabi nila sa kaniya: “Sa Betlehem ng Judea; sapagkat ganito ang naisulat sa pamamagitan ng propeta, <strong><sup>6 </sup></strong>‘At ikaw, O Betlehem ng lupain ng Juda, ay hindi sa anumang paraan ang pinakawalang-halagang lunsod sa gitna ng mga gobernador ng Juda; sapagkat mula sa iyo ay lalabas ang isa na mamamahala, na magpapastol sa aking bayan, ang Israel.’ ” <strong><sup>7 </sup></strong>Nang magkagayon ay palihim na ipinatawag ni Herodes ang mga astrologo at maingat na tiniyak mula sa kanila ang panahon ng paglitaw ng bituin; <strong><sup>8 </sup></strong>at, nang isugo sila sa Betlehem, sinabi niya: “Humayo kayo at maingat na hanapin ang bata, at kapag nasumpungan ninyo siya ay ipaalam ninyo sa akin, upang ako rin ay makaparoon at mangayupapa sa kaniya.” <strong><sup>9 </sup></strong>Nang mapakinggan na nila ang hari ay lumakad na sila; at, narito! ang bituin na nakita nila noong naroon sila sa silangan ay nagpauna sa kanila, hanggang sa ito ay huminto sa itaas ng kinaroroonan ng bata. <strong><sup>10 </sup></strong>Nang makita ang bituin ay talagang labis silang nagsaya. <strong><sup>11 </sup></strong>At nang pumasok sila sa loob ng bahay ay nakita nila ang bata na kasama ni Maria na kaniyang ina, at, matapos sumubsob, sila ay nangayupapa sa kaniya. Binuksan din nila ang kanilang mga kayamanan at inihandog sa kaniya ang mga kaloob, ginto at olibano at mira. <strong><sup>12 </sup></strong>Gayunman, dahil binigyan sila ng babalang mula sa Diyos sa isang panaginip na huwag bumalik kay Herodes, sila ay umalis patungo sa kanilang lupain sa pamamagitan ng ibang daan. <strong><sup>13 </sup></strong>Pagkaalis nila, narito! ang anghel ni Jehova ay nagpakita kay Jose sa panaginip, na sinasabi: “Bumangon ka, dalhin mo ang bata at ang kaniyang ina at tumakas ka patungong Ehipto, at manatili ka roon hanggang sa sabihin ko sa iyo; sapagkat hahanapin na ni Herodes ang bata upang patayin ito.” <strong><sup>14 </sup></strong>Kaya bumangon siya at dinala ang bata at ang kaniyang ina nang kinagabihan at umalis patungong Ehipto, <strong><sup>15 </sup></strong>at nanatili siya roon hanggang sa pagkamatay ni Herodes, upang matupad yaong sinalita ni Jehova sa pamamagitan ng kaniyang propeta, na nagsasabi: “Mula sa Ehipto ay tinawag ko ang aking anak.” <strong><sup>16 </sup></strong>Nang magkagayon, sa pagkakitang pinaglalangan siya ng mga astrologo, si Herodes ay lubhang nagngalit, at nagsugo siya at ipinapatay ang lahat ng mga batang lalaki sa Betlehem at sa lahat ng mga distrito nito, mula dalawang taóng gulang pababa, ayon sa panahon na maingat niyang tiniyak mula sa mga astrologo. <strong><sup>17 </sup></strong>Nang magkagayon ay natupad yaong sinalita sa pamamagitan ni Jeremias na propeta, na nagsasabi: <strong><sup>18 </sup></strong>“Isang tinig ang narinig sa Rama, pagtangis at labis na paghagulhol; iyon ay si Raquel na tumatangis para sa kaniyang mga anak, at ayaw niyang tumanggap ng kaaliwan, sapagkat sila ay wala na.” <strong><sup>19 </sup></strong>Nang mamatay na si Herodes, narito! ang anghel ni Jehova ay nagpakita sa panaginip kay Jose sa Ehipto <strong><sup>20 </sup></strong>at nagsabi: “Bumangon ka, dalhin mo ang bata at ang kaniyang ina at pumaroon ka sa lupain ng Israel, sapagkat yaong mga naghahanap sa kaluluwa ng bata ay patay na.” <strong><sup>21 </sup></strong>Kaya bumangon siya at dinala ang bata at ang kaniyang ina at pumasok sa lupain ng Israel. <strong><sup>22 </sup></strong>Ngunit nang marinig niya na si Arquelao ang namamahala bilang hari ng Judea kahalili ng ama nito na si Herodes, siya ay natakot na lumisan patungo roon. Isa pa, yamang binigyan siya ng babalang mula sa Diyos sa isang panaginip, siya ay umalis patungo sa teritoryo ng Galilea, <strong><sup>23 </sup></strong>at dumating at tumahan sa lunsod na pinanganlang Nazaret, upang matupad yaong sinalita sa pamamagitan ng mga propeta: “Siya ay tatawaging Nazareno.”</p><p></p></div>
<div class="extScrpCite"><p><a href="007_SEC-.04A.xhtml#citationsource16">^ <strong>(Mat. 3:1-12)</strong></a> <span id="citation16"></span>Nang mga araw na iyon si Juan Bautista ay dumating na nangangaral sa ilang ng Judea, <strong><sup>2 </sup></strong>na nagsasabi: “Magsisi kayo, sapagkat ang kaharian ng langit ay malapit na.” <strong><sup>3 </sup></strong>Ito, sa katunayan, ang isa na tinutukoy sa pamamagitan ni Isaias na propeta sa mga salitang ito: “Makinig kayo! May sumisigaw sa ilang, ‘Ihanda ninyo ang daan ni Jehova! Tuwirin ninyo ang kaniyang mga landas.’ ” <strong><sup>4 </sup></strong>Ngunit ang mismong Juan na ito ay may pananamit na balahibo ng kamelyo at pamigkis na katad sa kaniyang mga balakang; ang kaniya ring pagkain ay mga kulisap na balang at pulot-pukyutang ligáw. <strong><sup>5 </sup></strong>Nang magkagayon ay lumabas patungo sa kaniya ang Jerusalem at ang buong Judea at ang buong lupain sa palibot ng Jordan, <strong><sup>6 </sup></strong>at ang mga tao ay binautismuhan niya sa Ilog Jordan, na hayagang nagtatapat ng kanilang mga kasalanan. <strong><sup>7 </sup></strong>Nang makita niya ang marami sa mga Pariseo at mga Saduceo na pumaparoon sa bautismo, sinabi niya sa kanila: “Kayong supling ng mga ulupong, sino ang nagbigay-alam sa inyo upang tumakas mula sa dumarating na poot? <strong><sup>8 </sup></strong>Kaya nga magluwal kayo ng bunga na angkop sa pagsisisi; <strong><sup>9 </sup></strong>at huwag ninyong ipagpalagay na sabihin sa inyong sarili, ‘Bilang ama ay taglay namin si Abraham.’ Sapagkat sinasabi ko sa inyo na ang Diyos ay makapagbabangon ng mga anak kay Abraham mula sa mga batong ito. <strong><sup>10 </sup></strong>Ang palakol ay nakalapag na sa ugat ng mga punungkahoy; bawat punungkahoy, kung gayon, na hindi nagluluwal ng mainam na bunga ay puputulin at ihahagis sa apoy. <strong><sup>11 </sup></strong>Ako, sa ganang akin, ay nagbabautismo sa inyo sa tubig dahil sa inyong pagsisisi; ngunit ang isa na dumarating na kasunod ko ay mas malakas kaysa sa akin, na sa kaniyang mga sandalyas ay hindi ako nararapat mag-alis. Babautismuhan kayo ng isang iyon sa banal na espiritu at sa apoy. <strong><sup>12 </sup></strong>Ang kaniyang palang pantahip ay nasa kamay niya, at lubusan niyang lilinisin ang kaniyang giikan, at titipunin sa kamalig ang kaniyang trigo, ngunit ang ipa ay kaniyang susunugin sa apoy na hindi mapapatay.”</p><p></p></div>
<div class="extScrpCite"><p><a href="007_SEC-.04A.xhtml#citationsource18">^ <strong>(Luc. 3:1-18)</strong></a> <span id="citation18"></span>Nang ikalabinlimang taon ng paghahari ni Tiberio Cesar, nang si Poncio Pilato ang gobernador ng Judea, at si Herodes ang tagapamahala ng distrito ng Galilea, ngunit si Felipe na kaniyang kapatid ang tagapamahala ng distrito ng lupain ng Iturea at Traconite, at si Lisanias ang tagapamahala ng distrito ng Abilinia, <strong><sup>2 </sup></strong>noong mga araw ng punong saserdote na si Anas at ni Caifas, ang kapahayagan ng Diyos ay dumating kay Juan na anak ni Zacarias sa ilang. <strong><sup>3 </sup></strong>Kaya pumaroon siya sa buong lupain sa palibot ng Jordan, na nangangaral ng bautismo bilang sagisag ng pagsisisi ukol sa kapatawaran ng mga kasalanan, <strong><sup>4 </sup></strong>gaya ng nakasulat sa aklat ng mga salita ni Isaias na propeta: “Makinig kayo! May sumisigaw sa ilang, ‘Ihanda ninyo ang daan ni Jehova, tuwirin ninyo ang kaniyang mga landas. <strong><sup>5 </sup></strong>Bawat guwang ay pupunuin, at bawat bundok at burol ay papatagin, at ang mga paliku-liko ay magiging tuwid na mga daan at ang mga dakong malubak ay magiging makikinis na daan; <strong><sup>6 </sup></strong>at makikita ng lahat ng laman ang paraan ng pagliligtas ng Diyos.’ ” <strong><sup>7 </sup></strong>Kaya pinasimulan niyang sabihin sa mga pulutong na lumalabas upang magpabautismo sa kaniya: “Kayong supling ng mga ulupong, sino ang nagbigay-alam sa inyo upang tumakas mula sa dumarating na poot? <strong><sup>8 </sup></strong>Kaya magluwal kayo ng mga bungang angkop sa pagsisisi. At huwag ninyong simulang sabihin sa inyong sarili, ‘Bilang ama ay taglay namin si Abraham.’ Sapagkat sinasabi ko sa inyo na ang Diyos ay may kapangyarihang magbangon ng mga anak kay Abraham mula sa mga batong ito. <strong><sup>9 </sup></strong>Sa katunayan, ang palakol ay nakalagay na sa ugat ng mga punungkahoy; kaya nga ang bawat punungkahoy na hindi nagluluwal ng mainam na bunga ay puputulin at ihahagis sa apoy.” <strong><sup>10 </sup></strong>At ang mga pulutong ay nagtatanong sa kaniya: “Kung gayon, ano ang aming gagawin?” <strong><sup>11 </sup></strong>Bilang tugon ay sinasabi niya sa kanila: “Ang taong may dalawang pang-ilalim na kasuutan ay magbahagi sa taong wala nito, at siya na may mga bagay na makakain ay gayundin ang gawin.” <strong><sup>12 </sup></strong>Ngunit maging ang mga maniningil ng buwis ay pumaroon upang magpabautismo, at sinabi nila sa kaniya: “Guro, ano ang aming gagawin?” <strong><sup>13 </sup></strong>Sinabi niya sa kanila: “Huwag kayong sumingil ng anumang higit kaysa sa takdang buwis.” <strong><sup>14 </sup></strong>Gayundin, yaong mga nasa paglilingkurang militar ay nagtatanong sa kaniya: “Ano naman ang aming gagawin?” At sinabi niya sa kanila: “Huwag ninyong ligaligin ang sinuman o akusahan ang sinuman nang may kabulaanan, kundi masiyahan kayo sa mga paglalaan sa inyo.” <strong><sup>15 </sup></strong>At samantalang ang mga tao ay naghihintay at ang lahat ay nangangatuwiran sa kanilang mga puso tungkol kay Juan: “Siya kaya ang Kristo?” <strong><sup>16 </sup></strong>sumagot si Juan, na sinasabi sa lahat: “Ako, sa ganang akin, ay nagbabautismo sa inyo sa tubig; ngunit ang isa na mas malakas kaysa sa akin ay dumarating, na sa sintas ng kaniyang mga sandalyas ay hindi ako nararapat magkalag. Babautismuhan niya kayo sa banal na espiritu at apoy. <strong><sup>17 </sup></strong>Ang kaniyang palang pantahip ay nasa kamay niya upang lubusang linisin ang kaniyang giikan at upang tipunin ang trigo sa kaniyang kamalig, ngunit ang ipa ay kaniyang susunugin sa apoy na hindi mapapatay.” <strong><sup>18 </sup></strong>Sa gayon ay nagbigay rin siya ng maraming iba pang payo at nagpatuloy sa paghahayag ng mabuting balita sa mga tao.</p><p></p></div>
<div class="extScrpCite"><p><a href="007_SEC-.04A.xhtml#citationsource20">^ <strong>(Juan 1:15-28)</strong></a> <span id="citation20"></span>(Si Juan ay nagpatotoo tungkol sa kaniya, oo, sumigaw pa nga siya—ito ang siyang nagsabi nito—na sinasabi: “Ang isa na dumarating sa likuran ko ay nauna na sa harap ko, sapagkat umiral siya bago pa ako.”) <strong><sup>16 </sup></strong>Sapagkat tayong lahat ay tumanggap mula sa kalubusan niya, maging ng di-sana-nararapat na kabaitan sa di-sana-nararapat na kabaitan. <strong><sup>17 </sup></strong>Sapagkat ang Kautusan ay ibinigay sa pamamagitan ni Moises, ang di-sana-nararapat na kabaitan at ang katotohanan ay dumating sa pamamagitan ni Jesu-Kristo. <strong><sup>18 </sup></strong>Walang taong nakakita sa Diyos kailanman; ang bugtong na diyos na nasa dakong dibdib ng Ama ang siyang nakapagpaliwanag tungkol sa kaniya. <strong><sup>19 </sup></strong>Ito nga ang patotoo ni Juan nang magsugo sa kaniya ang mga Judio ng mga saserdote at mga Levita mula sa Jerusalem upang tanungin siya: “Sino ka ba?” <strong><sup>20 </sup></strong>At ipinahayag niya at hindi ipinagkaila, kundi ipinahayag: “Hindi ako ang Kristo.” <strong><sup>21 </sup></strong>At tinanong nila siya: “Ano, kung gayon? Ikaw ba si Elias?” At sinabi niya: “Hindi ako.” “Ikaw ba Ang Propeta?” At sumagot siya: “Hindi!” <strong><sup>22 </sup></strong>Kaya sinabi nila sa kaniya: “Sino ka ba? upang makapagbigay kami ng sagot doon sa mga nagsugo sa amin. Ano ang sinasabi mo tungkol sa iyong sarili?” <strong><sup>23 </sup></strong>Sinabi niya: “Ako ay tinig ng isa na sumisigaw sa ilang, ‘Tuwirin ninyo ang daan ni Jehova,’ gaya ng sinabi ni Isaias na propeta.” <strong><sup>24 </sup></strong>At yaong mga isinugo ay mula sa mga Pariseo. <strong><sup>25 </sup></strong>Kaya tinanong nila siya at sinabi sa kaniya: “Kung gayon, bakit ka nagbabautismo kung hindi nga ikaw ang Kristo o si Elias o Ang Propeta?” <strong><sup>26 </sup></strong>Sinagot sila ni Juan, na sinasabi: “Nagbabautismo ako sa tubig. Sa gitna ninyo ay may isang nakatayo na hindi ninyo nakikilala, <strong><sup>27 </sup></strong>ang isa na dumarating sa likuran ko, ngunit sa sintas ng kaniyang sandalyas ay hindi ako karapat-dapat na magkalag.” <strong><sup>28 </sup></strong>Ang mga bagay na ito ay naganap sa Betania sa kabila ng Jordan, kung saan nagbabautismo si Juan.</p><p></p></div>
</div>
</div>
</body>
</html>
