<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text:    4-B Mahahalagang Pangyayari sa Buhay ni Jesus sa Lupa—Simula ng Ministeryo ni Jesus</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="008_SEC-.04B.xhtml#citationsource3">^ <strong>(Luc. 3:21-38)</strong></a> <span id="citation3"></span>At nang mabautismuhan ang lahat ng mga tao, si Jesus din ay binautismuhan at, habang nananalangin siya, ang langit ay nabuksan <strong><sup>22 </sup></strong>at ang banal na espiritu sa hugis ng katawang tulad ng isang kalapati ay bumaba sa kaniya, at isang tinig ang nanggaling sa langit: “Ikaw ang aking Anak, ang minamahal; ikaw ay aking sinang-ayunan.” <strong><sup>23 </sup></strong>Karagdagan pa, si Jesus mismo, nang pasimulan niya ang kaniyang gawain, ay mga tatlumpung taóng gulang, na anak, gaya nga ng opinyon, ni Jose, na anak ni Heli, <strong><sup>24 </sup></strong>na anak ni Matat, na anak ni Levi, na anak ni Melqui, na anak ni Jannai, na anak ni Jose, <strong><sup>25 </sup></strong>na anak ni Matatias, na anak ni Amos, na anak ni Nahum, na anak ni Esli, na anak ni Nagai, <strong><sup>26 </sup></strong>na anak ni Maat, na anak ni Matatias, na anak ni Semein, na anak ni Josec, na anak ni Joda, <strong><sup>27 </sup></strong>na anak ni Joanan, na anak ni Resa, na anak ni Zerubabel, na anak ni Sealtiel, na anak ni Neri, <strong><sup>28 </sup></strong>na anak ni Melqui, na anak ni Adi, na anak ni Cosam, na anak ni Elmadam, na anak ni Er, <strong><sup>29 </sup></strong>na anak ni Jesus, na anak ni Eliezer, na anak ni Jorim, na anak ni Matat, na anak ni Levi, <strong><sup>30 </sup></strong>na anak ni Symeon, na anak ni Hudas, na anak ni Jose, na anak ni Jonam, na anak ni Eliakim, <strong><sup>31 </sup></strong>na anak ni Melea, na anak ni Mena, na anak ni Matata, na anak ni Natan, na anak ni David, <strong><sup>32 </sup></strong>na anak ni Jesse, na anak ni Obed, na anak ni Boaz, na anak ni Salmon, na anak ni Nason, <strong><sup>33 </sup></strong>na anak ni Aminadab, na anak ni Arni, na anak ni Hezron, na anak ni Perez, na anak ni Juda, <strong><sup>34 </sup></strong>na anak ni Jacob, na anak ni Isaac, na anak ni Abraham, na anak ni Tera, na anak ni Nahor, <strong><sup>35 </sup></strong>na anak ni Serug, na anak ni Reu, na anak ni Peleg, na anak ni Eber, na anak ni Shela, <strong><sup>36 </sup></strong>na anak ni Cainan, na anak ni Arpacsad, na anak ni Sem, na anak ni Noe, na anak ni Lamec, <strong><sup>37 </sup></strong>na anak ni Matusalem, na anak ni Enoc, na anak ni Jared, na anak ni Mahalaleel, na anak ni Cainan, <strong><sup>38 </sup></strong>na anak ni Enos, na anak ni Set, na anak ni Adan, na anak ng Diyos.</p><p></p></div>
<div class="extScrpCite"><p><a href="008_SEC-.04B.xhtml#citationsource5">^ <strong>(Mat. 4:1-11)</strong></a> <span id="citation5"></span>Nang magkagayon ay inakay si Jesus ng espiritu patungo sa ilang upang tuksuhin ng Diyablo. <strong><sup>2 </sup></strong>Pagkatapos niyang mag-ayuno nang apatnapung araw at apatnapung gabi, nang magkagayon ay nagutom siya. <strong><sup>3 </sup></strong>Gayundin, ang Manunukso ay dumating at nagsabi sa kaniya: “Kung ikaw ay anak ng Diyos, sabihin mo sa mga batong ito na maging mga tinapay.” <strong><sup>4 </sup></strong>Ngunit bilang tugon ay sinabi niya: “Nasusulat, ‘Ang tao ay mabubuhay, hindi sa tinapay lamang, kundi sa bawat pananalitang lumalabas sa bibig ni Jehova.’ ” <strong><sup>5 </sup></strong>Nang magkagayon ay dinala siya ng Diyablo sa banal na lunsod, at inilagay niya siya sa ibabaw ng moog ng templo <strong><sup>6 </sup></strong>at sinabi sa kaniya: “Kung ikaw ay anak ng Diyos, magpatihulog ka; sapagkat nasusulat, ‘Magbibigay siya ng utos sa kaniyang mga anghel may kinalaman sa iyo, at bubuhatin ka nila sa kanilang mga kamay, upang hindi mo kailanman maihampas sa bato ang iyong paa.’ ” <strong><sup>7 </sup></strong>Sinabi ni Jesus sa kaniya: “Muli ay nasusulat, ‘Huwag mong ilalagay sa pagsubok si Jehova na iyong Diyos.’ ” <strong><sup>8 </sup></strong>Muli ay dinala siya ng Diyablo sa isang bundok na lubhang mataas, at ipinakita sa kaniya ang lahat ng mga kaharian ng sanlibutan at ang kanilang kaluwalhatian, <strong><sup>9 </sup></strong>at sinabi niya sa kaniya: “Lahat ng mga bagay na ito ay ibibigay ko sa iyo kung susubsob ka at gagawa ng isang gawang pagsamba sa akin.” <strong><sup>10 </sup></strong>Nang magkagayon ay sinabi ni Jesus sa kaniya: “Lumayas ka, Satanas! Sapagkat nasusulat, ‘Si Jehova na iyong Diyos ang sasambahin mo, at sa kaniya ka lamang mag-uukol ng sagradong paglilingkod.’ ” <strong><sup>11 </sup></strong>Nang magkagayon ay iniwan siya ng Diyablo, at, narito! dumating ang mga anghel at nagsimulang maglingkod sa kaniya.</p><p></p></div>
<div class="extScrpCite"><p><a href="008_SEC-.04B.xhtml#citationsource7">^ <strong>(Luc. 4:1-13)</strong></a> <span id="citation7"></span>At si Jesus, puspos ng banal na espiritu, ay umalis mula sa Jordan, at inakay siya ng espiritu sa ilang <strong><sup>2 </sup></strong>sa loob ng apatnapung araw, habang tinutukso ng Diyablo. Karagdagan pa, wala siyang kinaing anuman nang mga araw na iyon, kaya nang matapos ang mga ito ay nagutom siya. <strong><sup>3 </sup></strong>Sa gayon ay sinabi sa kaniya ng Diyablo: “Kung ikaw ay anak ng Diyos, sabihin mo sa batong ito na maging tinapay.” <strong><sup>4 </sup></strong>Ngunit tumugon si Jesus sa kaniya: “Nasusulat, ‘Ang tao ay hindi mabubuhay sa tinapay lamang.’ ” <strong><sup>5 </sup></strong>Kaya dinala niya siya sa itaas at ipinakita sa kaniya ang lahat ng mga kaharian ng tinatahanang lupa sa isang saglit ng panahon; <strong><sup>6 </sup></strong>at sinabi sa kaniya ng Diyablo: “Ibibigay ko sa iyo ang lahat ng awtoridad na ito at ang kaluwalhatian nila, sapagkat ibinigay na sa akin, at sa kaninumang nais ko ay ibinibigay ko ito. <strong><sup>7 </sup></strong>Ikaw, kung gayon, kung gagawa ka ng isang gawang pagsamba sa harap ko ay magiging iyong lahat ito.” <strong><sup>8 </sup></strong>Bilang tugon ay sinabi ni Jesus sa kaniya: “Nasusulat, ‘Si Jehova na iyong Diyos ang sasambahin mo, at sa kaniya ka lamang mag-uukol ng sagradong paglilingkod.’ ” <strong><sup>9 </sup></strong>Ngayon ay dinala niya siya sa Jerusalem at inilagay siya sa moog ng templo at sinabi sa kaniya: “Kung ikaw ay anak ng Diyos, magpatihulog ka mula rito; <strong><sup>10 </sup></strong>sapagkat nasusulat, ‘Magbibigay siya ng utos sa kaniyang mga anghel may kinalaman sa iyo, upang ingatan ka,’ <strong><sup>11 </sup></strong>at, ‘Bubuhatin ka nila sa kanilang mga kamay, upang hindi mo kailanman maihampas sa bato ang iyong paa.’ ” <strong><sup>12 </sup></strong>Bilang sagot ay sinabi ni Jesus sa kaniya: “Sinasabi, ‘Huwag mong ilalagay sa pagsubok si Jehova na iyong Diyos.’ ” <strong><sup>13 </sup></strong>Kaya ang Diyablo, nang matapos ang lahat ng panunukso, ay humiwalay sa kaniya hanggang sa iba pang kumbinyenteng panahon.</p><p></p></div>
<div class="extScrpCite"><p><a href="008_SEC-.04B.xhtml#citationsource9">^ <strong>(Juan 1:29-51)</strong></a> <span id="citation9"></span>Nang sumunod na araw ay nakita niya si Jesus na papalapit sa kaniya, at sinabi niya: “Tingnan ninyo, ang Kordero ng Diyos na nag-aalis ng kasalanan ng sanlibutan! <strong><sup>30 </sup></strong>Ito ang isa na tungkol sa kaniya ay sinabi ko, Sa likuran ko ay may dumarating na isang lalaki na nauna na sa harap ko, sapagkat umiral siya bago pa ako. <strong><sup>31 </sup></strong>Ako man ay hindi nakakilala sa kaniya, ngunit ang dahilan kung bakit ako dumating na nagbabautismo sa tubig ay upang mahayag siya sa Israel.” <strong><sup>32 </sup></strong>Nagpatotoo rin si Juan, na sinasabi: “Nakita ko ang espiritu na bumababang gaya ng isang kalapati mula sa langit, at nanatili ito sa kaniya. <strong><sup>33 </sup></strong>Ako man ay hindi nakakilala sa kaniya, ngunit ang mismong Isa na nagsugo sa akin upang magbautismo sa tubig ang nagsabi sa akin, ‘Sinuman ang makita mong babaan ng espiritu at panatilihan nito, ito ang isa na nagbabautismo sa banal na espiritu.’ <strong><sup>34 </sup></strong>At nakita ko iyon, at nagpatotoo ako na ang isang ito ang Anak ng Diyos.” <strong><sup>35 </sup></strong>Muli nang sumunod na araw ay nakatayo si Juan na kasama ang dalawa sa kaniyang mga alagad, <strong><sup>36 </sup></strong>at habang nakatingin siya kay Jesus na naglalakad ay sinabi niya: “Tingnan ninyo, ang Kordero ng Diyos!” <strong><sup>37 </sup></strong>At narinig siyang magsalita ng dalawang alagad, at sumunod sila kay Jesus. <strong><sup>38 </sup></strong>Nang magkagayon ay bumaling si Jesus at, nang matanaw na sumusunod sila, sinabi niya sa kanila: “Ano ang hinahanap ninyo?” Sinabi nila sa kaniya: “Rabbi, (na kapag isinalin ay nangangahulugang Guro,) saan ka nanunuluyan?” <strong><sup>39 </sup></strong>Sinabi niya sa kanila: “Halikayo, at makikita ninyo.” Alinsunod dito ay pumaroon sila at nakita kung saan siya nanunuluyan, at nanuluyan silang kasama niya nang araw na iyon; mga ikasampung oras na noon. <strong><sup>40 </sup></strong>Si Andres na kapatid ni Simon Pedro ang isa sa dalawa na nakarinig sa sinabi ni Juan at sumunod kay Jesus. <strong><sup>41 </sup></strong>Una ay nasumpungan ng isang ito ang sarili niyang kapatid, si Simon, at sinabi sa kaniya: “Nasumpungan na namin ang Mesiyas” (na kapag isinalin ay nangangahulugang Kristo). <strong><sup>42 </sup></strong>Dinala niya siya kay Jesus. Nang tumingin si Jesus sa kaniya ay sinabi niya: “Ikaw ay si Simon na anak ni Juan; tatawagin kang Cefas” (na isinasaling Pedro). <strong><sup>43 </sup></strong>Nang sumunod na araw ay ninais niyang lumisan patungong Galilea. Sa gayon ay nasumpungan ni Jesus si Felipe at sinabi sa kaniya: “Maging tagasunod kita.” <strong><sup>44 </sup></strong>At si Felipe ay mula sa Betsaida, mula sa lunsod nina Andres at Pedro. <strong><sup>45 </sup></strong>Nasumpungan ni Felipe si Natanael at sinabi sa kaniya: “Nasumpungan na namin ang isa na isinulat ni Moises, sa Kautusan, at ng mga Propeta, si Jesus, na anak ni Jose, na mula sa Nazaret.” <strong><sup>46 </sup></strong>Ngunit sinabi ni Natanael sa kaniya: “Mayroon kayang anumang mabuting bagay na manggagaling sa Nazaret?” Sinabi ni Felipe sa kaniya: “Halika at tingnan mo.” <strong><sup>47 </sup></strong>Nakita ni Jesus si Natanael na papalapit sa kaniya at sinabi tungkol sa kaniya: “Tingnan ninyo, isang tunay na Israelita, na sa kaniya ay walang panlilinlang.” <strong><sup>48 </sup></strong>Sinabi ni Natanael sa kaniya: “Paanong nangyari na kilala mo ako?” Bilang sagot ay sinabi ni Jesus sa kaniya: “Bago ka tinawag ni Felipe, habang nasa ilalim ka ng puno ng igos, ay nakita kita.” <strong><sup>49 </sup></strong>Sumagot si Natanael sa kaniya: “Rabbi, ikaw ang Anak ng Diyos, ikaw ang Hari ng Israel.” <strong><sup>50 </sup></strong>Bilang sagot ay sinabi ni Jesus sa kaniya: “Dahil ba sa sinabi ko sa iyo na nakita kita sa ilalim ng puno ng igos ay naniniwala ka? Makakakita ka ng mga bagay na mas dakila kaysa sa mga ito.” <strong><sup>51 </sup></strong>Sinabi pa niya sa kaniya: “Katotohanang-katotohanang sinasabi ko sa inyo, Makikita ninyong bukás ang langit at ang mga anghel ng Diyos na umaakyat at bumababa sa Anak ng tao.”</p><p></p></div>
<div class="extScrpCite"><p><a href="008_SEC-.04B.xhtml#citationsource10">^ <strong>(Juan 2:1-12)</strong></a> <span id="citation10"></span>At nang ikatlong araw ay may piging ng kasalang naganap sa Cana ng Galilea, at naroon ang ina ni Jesus. <strong><sup>2 </sup></strong>Si Jesus at ang kaniyang mga alagad ay inanyayahan din sa piging ng kasalan. <strong><sup>3 </sup></strong>Nang kapusin ang alak ay sinabi ng ina ni Jesus sa kaniya: “Wala silang alak.” <strong><sup>4 </sup></strong>Ngunit sinabi ni Jesus sa kaniya: “Ano ang kinalaman ko sa iyo, babae? Ang aking oras ay hindi pa dumarating.” <strong><sup>5 </sup></strong>Sinabi ng kaniyang ina sa mga naglilingkod: “Anuman ang sabihin niya sa inyo, gawin ninyo.” <strong><sup>6 </sup></strong>At nangyari, may anim na batong bangang pantubig na nakalapag doon gaya ng kahilingan ng mga alituntunin sa pagpapadalisay ng mga Judio, na bawat isa ay makapaglalaman ng dalawa o tatlong takal ng likido. <strong><sup>7 </sup></strong>Sinabi ni Jesus sa kanila: “Punuin ninyo ng tubig ang mga bangang pantubig.” At pinunô nila ang mga iyon hanggang sa labi. <strong><sup>8 </sup></strong>At sinabi niya sa kanila: “Sumalok kayo ngayon ng kaunti at dalhin ninyo ito sa tagapangasiwa ng piging.” Kaya dinala nila iyon. <strong><sup>9 </sup></strong>At nang tikman ng tagapangasiwa ng piging ang tubig na ginawang alak ngunit hindi alam ang pinagmulan nito, bagaman alam ng mga naglilingkod na sumalok ng tubig, tinawag ng tagapangasiwa ng piging ang kasintahang lalaki <strong><sup>10 </sup></strong>at sinabi sa kaniya: “Bawat tao ay naglalabas muna ng mainam na alak, at kapag lango na ang mga tao, ang mababang uri naman. Itinabi mo ang mainam na alak hanggang sa ngayon.” <strong><sup>11 </sup></strong>Ginawa ito ni Jesus sa Cana ng Galilea bilang pasimula ng kaniyang mga tanda, at inihayag niya ang kaniyang kaluwalhatian; at nanampalataya sa kaniya ang kaniyang mga alagad. <strong><sup>12 </sup></strong>Pagkatapos nito siya at ang kaniyang ina at mga kapatid na lalaki at ang kaniyang mga alagad ay bumaba sa Capernaum, ngunit hindi sila nanatili roon nang maraming araw.</p><p></p></div>
<div class="extScrpCite"><p><a href="008_SEC-.04B.xhtml#citationsource11">^ <strong>(Juan 2:13-25)</strong></a> <span id="citation11"></span>At ang paskuwa ng mga Judio ay malapit na, at umahon si Jesus sa Jerusalem. <strong><sup>14 </sup></strong>At nasumpungan niya sa templo yaong mga nagtitinda ng mga baka at mga tupa at mga kalapati at ang mga mangangalakal ng salapi sa kanilang mga upuan. <strong><sup>15 </sup></strong>Kaya, pagkatapos na gumawa ng isang panghagupit na lubid, pinalayas niya mula sa templo ang lahat ng may mga tupa at mga baka, at ibinuhos niya ang mga barya ng mga tagapagpalit ng salapi at itinaob ang kanilang mga mesa. <strong><sup>16 </sup></strong>At sinabi niya sa mga nagtitinda ng mga kalapati: “Alisin ninyo rito ang mga bagay na ito! Huwag na ninyong gawing bahay ng pangangalakal ang bahay ng aking Ama!” <strong><sup>17 </sup></strong>Naalaala ng kaniyang mga alagad na nasusulat: “Uubusin ako ng sigasig para sa iyong bahay.” <strong><sup>18 </sup></strong>Kaya, bilang sagot, sinabi ng mga Judio sa kaniya: “Anong tanda ang maipakikita mo sa amin, yamang ginagawa mo ang mga bagay na ito?” <strong><sup>19 </sup></strong>Bilang sagot ay sinabi ni Jesus sa kanila: “Gibain ninyo ang templong ito, at sa tatlong araw ay itatayo ko ito.” <strong><sup>20 </sup></strong>Sa gayon ay sinabi ng mga Judio: “Ang templong ito ay itinayo sa loob ng apatnapu’t anim na taon, at itatayo mo ba ito sa loob ng tatlong araw?” <strong><sup>21 </sup></strong>Ngunit nagsasalita siya tungkol sa templo ng kaniyang katawan. <strong><sup>22 </sup></strong>Gayunman, nang ibangon siya mula sa mga patay, naalaala ng kaniyang mga alagad na dati na niya itong sinasabi; at pinaniwalaan nila ang Kasulatan at ang pananalitang sinabi ni Jesus. <strong><sup>23 </sup></strong>Gayunman, nang nasa Jerusalem siya noong paskuwa, sa kapistahan nito, maraming tao ang nanampalataya sa kaniyang pangalan, na minamasdan ang kaniyang mga tanda na ginagawa niya. <strong><sup>24 </sup></strong>Ngunit hindi nga ipinagkatiwala ni Jesus ang kaniyang sarili sa kanila sapagkat nakikilala niya silang lahat <strong><sup>25 </sup></strong>at sapagkat hindi niya kailangang magpatotoo ang sinuman tungkol sa tao, sapagkat alam niya kung ano ang nasa tao.</p><p></p></div>
<div class="extScrpCite"><p><a href="008_SEC-.04B.xhtml#citationsource12">^ <strong>(Juan 3:1-21)</strong></a> <span id="citation12"></span>At may isang tao mula sa mga Pariseo, Nicodemo ang kaniyang pangalan, isang tagapamahala ng mga Judio. <strong><sup>2 </sup></strong>Ang isang ito ay pumaroon sa kaniya nang gabi at sinabi sa kaniya: “Rabbi, alam naming ikaw bilang isang guro ay dumating mula sa Diyos; sapagkat walang sinuman ang makapagsasagawa ng mga tandang ito na iyong isinasagawa malibang sumasakaniya ang Diyos.” <strong><sup>3 </sup></strong>Bilang sagot ay sinabi ni Jesus sa kaniya: “Katotohanang-katotohanang sinasabi ko sa iyo, Malibang maipanganak muli ang isa, hindi niya makikita ang kaharian ng Diyos.” <strong><sup>4 </sup></strong>Sinabi ni Nicodemo sa kaniya: “Paanong maipanganganak ang isang tao kung matanda na siya? Hindi siya makapapasok sa bahay-bata ng kaniyang ina sa ikalawang pagkakataon at maipanganganak, hindi ba?” <strong><sup>5 </sup></strong>Sumagot si Jesus: “Katotohanang-katotohanang sinasabi ko sa iyo, Malibang maipanganak ang isa mula sa tubig at espiritu, hindi siya makapapasok sa kaharian ng Diyos. <strong><sup>6 </sup></strong>Ang ipinanganak mula sa laman ay laman, at ang ipinanganak mula sa espiritu ay espiritu. <strong><sup>7 </sup></strong>Huwag kang mamangha sapagkat sinabi ko sa iyo, Kayo ay dapat na maipanganak muli. <strong><sup>8 </sup></strong>Ang hangin ay humihihip kung saan nito nais, at naririnig mo ang hugong nito, ngunit hindi mo alam kung saan ito nagmumula at kung saan ito pumaparoon. Gayundin ang bawat isa na ipinanganak mula sa espiritu.” <strong><sup>9 </sup></strong>Bilang sagot ay sinabi ni Nicodemo sa kaniya: “Paano mangyayari ang mga bagay na ito?” <strong><sup>10 </sup></strong>Bilang sagot ay sinabi ni Jesus sa kaniya: “Ikaw ba ay isang guro ng Israel at gayunma’y hindi mo alam ang mga bagay na ito? <strong><sup>11 </sup></strong>Katotohanang-katotohanang sinasabi ko sa iyo, Ang aming nalalaman ay sinasalita namin at ang aming nakita ay pinatototohanan namin, ngunit hindi ninyo tinatanggap ang patotoong ibinibigay namin. <strong><sup>12 </sup></strong>Kung nagsabi ako sa inyo ng makalupang mga bagay at gayunma’y hindi kayo naniniwala, paano kayo maniniwala kung magsasabi ako sa inyo ng makalangit na mga bagay? <strong><sup>13 </sup></strong>Isa pa, walang taong umakyat sa langit maliban sa kaniya na bumaba mula sa langit, ang Anak ng tao. <strong><sup>14 </sup></strong>At kung paanong itinaas ni Moises ang serpiyente sa ilang, gayundin kinakailangang itaas ang Anak ng tao, <strong><sup>15 </sup></strong>upang ang bawat isa na naniniwala sa kaniya ay magkaroon ng buhay na walang hanggan. <strong><sup>16 </sup></strong>“Sapagkat gayon na lamang ang pag-ibig ng Diyos sa sanlibutan anupat ibinigay niya ang kaniyang bugtong na Anak, upang ang bawat isa na nananampalataya sa kaniya ay hindi mapuksa kundi magkaroon ng buhay na walang hanggan. <strong><sup>17 </sup></strong>Sapagkat isinugo ng Diyos ang kaniyang Anak sa sanlibutan, hindi upang hatulan niya ang sanlibutan, kundi upang ang sanlibutan ay maligtas sa pamamagitan niya. <strong><sup>18 </sup></strong>Siya na nananampalataya sa kaniya ay hindi hahatulan. Siya na hindi nananampalataya ay nahatulan na, sapagkat hindi siya nanampalataya sa pangalan ng bugtong na Anak ng Diyos. <strong><sup>19 </sup></strong>At ito ang saligan sa paghatol, na ang liwanag ay dumating sa sanlibutan ngunit inibig ng mga tao ang kadiliman sa halip na ang liwanag, sapagkat ang kanilang mga gawa ay balakyot. <strong><sup>20 </sup></strong>Sapagkat siya na gumagawa ng buktot na mga bagay ay napopoot sa liwanag at hindi lumalapit sa liwanag, upang ang kaniyang mga gawa ay hindi masaway. <strong><sup>21 </sup></strong>Ngunit siya na gumagawa ng totoo ay lumalapit sa liwanag, upang maihayag na ang kaniyang mga gawa ay ginawa na kasuwato ng Diyos.”</p><p></p></div>
<div class="extScrpCite"><p><a href="008_SEC-.04B.xhtml#citationsource13">^ <strong>(Juan 3:22-36)</strong></a> <span id="citation13"></span>Pagkatapos ng mga bagay na ito, si Jesus at ang kaniyang mga alagad ay pumaroon sa lupaing Judeano, at gumugol siya roon ng ilang panahon kasama nila at gumawa ng pagbabautismo. <strong><sup>23 </sup></strong>Ngunit si Juan ay nagbabautismo rin sa Enon malapit sa Salim, sapagkat maraming tubig doon, at ang mga tao ay patuloy na dumarating at binabautismuhan; <strong><sup>24 </sup></strong>sapagkat si Juan ay hindi pa naitatapon sa bilangguan. <strong><sup>25 </sup></strong>Sa gayon ay may pagtatalong bumangon sa pagitan ng mga alagad ni Juan at ng isang Judio may kinalaman sa pagpapadalisay. <strong><sup>26 </sup></strong>Kaya pumaroon sila kay Juan at nagsabi sa kaniya: “Rabbi, ang lalaking kasama mo noon sa kabila ng Jordan, na iyong pinatotohanan, tingnan mo, ang isang ito ay nagbabautismo at ang lahat ay pumaparoon sa kaniya.” <strong><sup>27 </sup></strong>Bilang sagot ay sinabi ni Juan: “Ang isang tao ay hindi makatatanggap ng kahit isang bagay malibang ibinigay iyon sa kaniya mula sa langit. <strong><sup>28 </sup></strong>Kayo mismo ang nagpapatotoo sa akin na sinabi ko, Hindi ako ang Kristo, kundi, Ako ay isinugo sa unahan ng isang iyon. <strong><sup>29 </sup></strong>Siya na may kasintahang babae ay ang kasintahang lalaki. Gayunman, ang kaibigan ng kasintahang lalaki, kapag tumindig ito at narinig siya, ay may malaking kagalakan dahil sa tinig ng kasintahang lalaki. Samakatuwid ang kagalakan kong ito ay nalubos na. <strong><sup>30 </sup></strong>Ang isang iyon ay kailangang patuloy na dumami, ngunit ako ay kailangang patuloy na kumaunti.” <strong><sup>31 </sup></strong>Siya na nanggagaling sa itaas ay nasa ibabaw ng lahat ng iba pa. Siya na mula sa lupa ay mula sa lupa at nagsasalita tungkol sa mga bagay sa lupa. Siya na nanggagaling sa langit ay nasa ibabaw ng lahat ng iba pa. <strong><sup>32 </sup></strong>Ang kaniyang nakita at narinig, ito ang pinatototohanan niya, ngunit walang taong tumatanggap sa kaniyang patotoo. <strong><sup>33 </sup></strong>Siya na tumanggap sa kaniyang patotoo ay naglagay ng kaniyang tatak doon na ang Diyos ay totoo. <strong><sup>34 </sup></strong>Sapagkat ang isinugo ng Diyos ay nagsasalita ng mga pananalita ng Diyos, sapagkat hindi niya ibinibigay ang espiritu ayon sa panukat. <strong><sup>35 </sup></strong>Iniibig ng Ama ang Anak at ibinigay ang lahat ng bagay sa kaniyang kamay. <strong><sup>36 </sup></strong>Siya na nananampalataya sa Anak ay may buhay na walang hanggan; siya na sumusuway sa Anak ay hindi makakakita ng buhay, kundi ang poot ng Diyos ay nananatili sa kaniya.</p><p></p></div>
<div class="extScrpCite"><p><a href="008_SEC-.04B.xhtml#citationsource19">^ <strong>(Juan 4:4-43)</strong></a> <span id="citation19"></span>Ngunit kailangang dumaan siya sa Samaria. <strong><sup>5 </sup></strong>Alinsunod dito ay dumating siya sa isang lunsod ng Samaria na tinatawag na Sicar na malapit sa parang na ibinigay ni Jacob kay Jose na kaniyang anak. <strong><sup>6 </sup></strong>Sa katunayan, naroon ang bukal ni Jacob. At si Jesus, na pagod dahil sa paglalakbay, ay nakaupo nang gayon sa may bukal. Ang oras ay mga ikaanim na. <strong><sup>7 </sup></strong>Isang babaing taga-Samaria ang dumating upang sumalok ng tubig. Sinabi ni Jesus sa kaniya: “Bigyan mo ako ng maiinom.” <strong><sup>8 </sup></strong>(Sapagkat umalis ang kaniyang mga alagad patungo sa lunsod upang bumili ng mga pagkain.) <strong><sup>9 </sup></strong>Sa gayon ay sinabi ng babaing Samaritana sa kaniya: “Paano ngang ikaw, bagaman isang Judio, ay humihingi sa akin ng maiinom, gayong isa akong babaing Samaritana?” (Sapagkat ang mga Judio ay walang pakikipag-ugnayan sa mga Samaritano.) <strong><sup>10 </sup></strong>Bilang sagot ay sinabi ni Jesus sa kaniya: “Kung nalaman mo ang walang-bayad na kaloob ng Diyos at kung sino itong nagsasabi sa iyo, ‘Bigyan mo ako ng maiinom,’ ay hiningan mo sana siya, at bibigyan ka niya ng tubig na buháy.” <strong><sup>11 </sup></strong>Sinabi niya sa kaniya: “Ginoo, wala ka man lamang timbang panalok ng tubig, at malalim ang balon. Kung gayon, saan nagmumula itong taglay mong tubig na buháy? <strong><sup>12 </sup></strong>Hindi ka mas dakila kaysa sa aming ninunong si Jacob, na siyang nagbigay sa amin ng balon at uminom din mismo mula rito kasama ng kaniyang mga anak at ng kaniyang mga baka, hindi ba?” <strong><sup>13 </sup></strong>Bilang sagot ay sinabi ni Jesus sa kaniya: “Bawat isa na umiinom mula sa tubig na ito ay muling mauuhaw. <strong><sup>14 </sup></strong>Ang sinumang uminom mula sa tubig na ibibigay ko sa kaniya ay hindi na kailanman mauuhaw pa, kundi ang tubig na ibibigay ko sa kaniya ay magiging isang bukal ng tubig sa kaniya na bumabalong upang magbigay ng buhay na walang hanggan.” <strong><sup>15 </sup></strong>Sinabi ng babae sa kaniya: “Ginoo, bigyan mo ako ng tubig na ito, upang hindi na ako mauhaw pa ni patuloy na pumarito sa dakong ito upang sumalok ng tubig.” <strong><sup>16 </sup></strong>Sinabi niya sa kaniya: “Humayo ka, tawagin mo ang iyong asawa at pumarito ka sa dakong ito.” <strong><sup>17 </sup></strong>Bilang sagot ay sinabi ng babae: “Wala akong asawa.” Sinabi ni Jesus sa kaniya: “Mahusay ang iyong pagkasabi, ‘Ako ay walang asawa.’ <strong><sup>18 </sup></strong>Sapagkat nagkaroon ka ng limang asawa, at ang lalaking nasa iyo ngayon ay hindi mo asawa. Ito ang sinabi mo nang may katotohanan.” <strong><sup>19 </sup></strong>Sinabi ng babae sa kaniya: “Ginoo, nahihiwatigan kong isa kang propeta. <strong><sup>20 </sup></strong>Ang mga ninuno namin ay sumamba sa bundok na ito; ngunit sinasabi ninyo na sa Jerusalem ang dako kung saan dapat sumamba ang mga tao.” <strong><sup>21 </sup></strong>Sinabi ni Jesus sa kaniya: “Maniwala ka sa akin, babae, Ang oras ay dumarating na kahit sa bundok na ito ni sa Jerusalem man ay hindi ninyo sasambahin ang Ama. <strong><sup>22 </sup></strong>Sinasamba ninyo ang hindi ninyo nakikilala; sinasamba namin ang aming nakikilala, sapagkat ang kaligtasan ay nagmumula sa mga Judio. <strong><sup>23 </sup></strong>Gayunpaman, ang oras ay dumarating, at ngayon na nga, na sasambahin ng mga tunay na mananamba ang Ama sa espiritu at katotohanan, sapagkat, sa katunayan, hinahanap ng Ama ang mga tulad nito upang sumamba sa kaniya. <strong><sup>24 </sup></strong>Ang Diyos ay Espiritu, at yaong mga sumasamba sa kaniya ay dapat sumamba sa espiritu at katotohanan.” <strong><sup>25 </sup></strong>Sinabi ng babae sa kaniya: “Alam ko na darating ang Mesiyas, na tinatawag na Kristo. Kailanman dumating ang isang iyon, sasabihin niya ang lahat ng bagay sa atin nang hayagan.” <strong><sup>26 </sup></strong>Sinabi ni Jesus sa kaniya: “Ako na nagsasalita sa iyo ay siya.” <strong><sup>27 </sup></strong>Ngayon sa pagkakataong ito ay dumating ang kaniyang mga alagad, at nagsimula silang magtaka sapagkat nakikipag-usap siya sa isang babae. Sabihin pa, walang sinuman ang nagsabi: “Ano ang hinahanap mo?” o, “Bakit ka nakikipag-usap sa kaniya?” <strong><sup>28 </sup></strong>Sa gayon, iniwan ng babae ang kaniyang bangang pantubig at umalis patungo sa lunsod at sinabi sa mga tao: <strong><sup>29 </sup></strong>“Halikayo, tingnan ninyo ang isang taong nagsabi sa akin ng lahat ng bagay na ginawa ko. Hindi kaya ito ang Kristo?” <strong><sup>30 </sup></strong>Lumabas sila ng lunsod at nagsimulang pumaroon sa kaniya. <strong><sup>31 </sup></strong>Samantala ay hinihimok siya ng mga alagad, na sinasabi: “Rabbi, kumain ka.” <strong><sup>32 </sup></strong>Ngunit sinabi niya sa kanila: “May pagkain akong kakainin na hindi ninyo alam.” <strong><sup>33 </sup></strong>Sa gayon ay nagsimulang magsabi ang mga alagad sa isa’t isa: “Walang sinumang nagdala sa kaniya ng anumang makakain, hindi ba?” <strong><sup>34 </sup></strong>Sinabi ni Jesus sa kanila: “Ang aking pagkain ay ang gawin ko ang kalooban niya na nagsugo sa akin at tapusin ang kaniyang gawain. <strong><sup>35 </sup></strong>Hindi ba sinasabi ninyo na mayroon pang apat na buwan bago dumating ang pag-aani? Narito! Sinasabi ko sa inyo: Itingin ninyo ang inyong mga mata at tanawin ang mga bukid, na ang mga ito ay mapuputi na para sa pag-aani. Sa ngayon <strong><sup>36 </sup></strong>ay tumatanggap na ng kabayaran ang manggagapas at nagtitipon na ng bunga para sa buhay na walang hanggan, upang ang manghahasik at ang manggagapas ay makapagsayang magkasama. <strong><sup>37 </sup></strong>Sa bagay na ito, ang pananalita ngang ito ay totoo, Isa ang manghahasik at iba naman ang manggagapas. <strong><sup>38 </sup></strong>Isinugo ko kayo upang gapasin ang hindi ninyo pinagpagalan. Iba ang nagpagal, at kayo ang pumasok sa pakinabang ng kanilang pagpapagal.” <strong><sup>39 </sup></strong>At marami sa mga Samaritano mula sa lunsod na iyon ang nanampalataya sa kaniya dahil sa salita ng babaing nagpatotoo: “Sinabi niya sa akin ang lahat ng bagay na ginawa ko.” <strong><sup>40 </sup></strong>Sa gayon nang pumaroon sa kaniya ang mga Samaritano, humiling sila sa kaniya na manatiling kasama nila; at nanatili siya roon nang dalawang araw. <strong><sup>41 </sup></strong>Dahil dito ay marami pa ang naniwala dahil sa kaniyang sinabi, <strong><sup>42 </sup></strong>at nagsimula silang magsabi sa babae: “Hindi na kami naniniwala dahil sa iyong pananalita; sapagkat narinig namin mismo at alam namin na ang taong ito sa katunayan ang tagapagligtas ng sanlibutan.” <strong><sup>43 </sup></strong>Pagkatapos ng dalawang araw ay umalis siya roon patungong Galilea.</p><p></p></div>
</div>
</div>
</body>
</html>
