<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text:    “Kaluluwa” at “Espiritu”—Ano ba Talaga ang Kahulugan ng mga Salitang Ito?</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtPubRef">
<div class="extPubRef"><p><a href="1102005156.xhtml#pcitationsource1">^ <span id="pcitation1"></span><strong>***rs p. 100 Kaligtasan***</strong></a> <a href="#pcitation1_2">&gt;&gt;</a><br /><strong>‘Tinanggap ba ninyo si Jesus bilang personal ninyong Tagapagligtas?’</strong></p><p>Tingnan ang mga pahina 208, 209, sa paksang “Jesu-Kristo.”</p><p><strong>‘Sinasabi ninyo na 144,000 lamang ang maliligtas’</strong></p><p><strong>Maaari kayong sumagot: </strong>‘Mabuti’t nabanggit po ninyo iyan, upang masabi ko sa inyo ang <em>talagang </em>pinaniniwalaan namin. Ang kaligtasan ay matatamo ng sinomang magpapamalas ng tunay na pananampalataya sa paglalaan ng Diyos sa pamamagitan ni Jesus. Nguni’t sinasabi ng Bibliya na 144,000 lamang ang tutungo sa langit upang makasama ni Kristo. Nakita ba ninyo iyon sa Bibliya? . . . Narito iyon sa Apocalipsis 14:1, 3.’ <strong>Pagkatapos ay maaaring idagdag: </strong>(1) ‘Ano ang gagawin nila sa langit? (Apoc. 20:6)’ (2) ‘Maliwanag na mayroon silang <em>pamamahalaan. </em>Sinu-sino po kaya ito? . . . (Mat. 5:5; 6:10)’</p>
</div>
<div class="extPubRef"><p><a href="1102005156.xhtml#pcitationsource1">^ <span id="pcitation1_2"></span><strong>***rs p. 100-p. 105 Kaluluwa***</strong></a> <a href="#pcitation1">&lt;&lt;</a> <a href="#pcitation1_3">&gt;&gt;</a><br /><strong>Kaluluwa</strong></p><p><strong>Kahulugan: </strong>Sa Bibliya, ang “kaluluwa” ay isinasalin mula sa Hebreong <em>neʹphesh </em>at sa Griyegong <em>psy·kheʹ. </em>Ang paggamit nito sa Bibliya ay nagpapakita na ang kaluluwa ay isang tao o isang hayop o ang buhay na tinatamasa ng isang tao o hayop. Subali’t sa maraming tao, ang “kaluluwa” ay tumutukoy sa espiritung bahagi ng isang tao na patuloy na nabubuhay pagkamatay ng pisikal na katawan. Ang pagkaunawa ng iba ay na ito’y tumutukoy sa prinsipyo ng buhay. Nguni’t ang mga huling nabanggit ay hindi itinuturo ng Bibliya.</p><p><strong>Ano ang sinasabi ng Bibliya na tumutulong sa atin na maunawaan kung ano ang kaluluwa?</strong></p><p>Gen. 2:7: “At hinubog ng Diyos na Jehova ang tao mula sa alabok ng lupa at hiningahan ang mga butas ng kaniyang ilong ng hininga ng buhay, at ang tao ay naging kaluluwang may buhay.” (Pansinin na hindi sinasabi dito na ang tao ay <em>binigyan </em>ng isang kaluluwa kundi na siya’y <em>naging </em>isang kaluluwa, isang buháy na persona.) (Ang bahagi ng salitang Hebreong isinalin dito na “kaluluwa” ay <em>neʹphesh. </em>Sang-ayon ang <em>KJ, AS, </em>at <em>Dy </em>sa saling iyan. Ang <em>RS, JB, NAB </em>ay kababasahan ng “kinapal.” Ang <em>NE </em>ay nagsasabing “nilalang.” Ang <em>Kx </em>ay kababasahan ng “persona.”)</p><p>1 Cor. 15:45: “Gayundin naman nasusulat: ‘Ang unang taong si Adan ay naging kaluluwang buháy.’ Ang huling Adan ay naging espiritung nagbibigay-buhay.” (Samakatuwid sang-ayon ang Kristiyanong Griyegong Kasulatan sa Hebreong Kasulatan tungkol sa kung ano ang kaluluwa.) (Ang Griyegong salitang isinasaling “kaluluwa” dito ay ang <em>accusative case </em>ng <em>psy·kheʹ. </em>Ang <em>KJ, AS, Dy, JB, NAB, </em>at <em>Kx </em>ay kababasahan din ng “kaluluwa.” Ang <em>RS, NE, </em>at <em>TEV </em>ay nagsasabing “kinapal.”)</p><p>1 Ped. 3:20: “Noong mga araw ni Noe . . . kakaunti, samakatuwid ay walong kaluluwa, ang nangaligtas sa pamamagitan ng tubig.” (Ang salitang Griyegong isinasalin dito na “kaluluwa” ay <em>psy·khaiʹ, </em>ang pangmaramihang anyo ng <em>psy·kheʹ. </em>Ang <em>KJ, AS, Dy, </em>at <em>Kx </em>ay kababasahan din ng “kaluluwa.” Ang <em>JB </em>at <em>TEV </em>ay nagsasabing “mga tao”; ang <em>RS, NE, </em>at <em>NAB </em>ay gumagamit ng “mga persona.”)</p><p>Gen. 9:5: “Bukod dito, hihingan ko ng sulit ang dugo ng inyong mga kaluluwa [o, “mga buhay”; Hebreo, mula sa <em>neʹphesh</em>].” (Dito sinasabing may dugo ang kaluluwa.)</p><p>Jos. 11:11: “At kanilang sinugatan ng talim ng tabak ang bawa’t kaluluwa [Hebreo, <em>neʹphesh</em>] na nandoon.” (Dito ipinakikita na ang kaluluwa ay matatamaan ng tabak, kaya ang mga kaluluwang ito ay hindi mga espiritu.)</p><p><strong><em>Saan ba sinasabi ng Bibliya na ang mga hayop ay mga kaluluwa?</em></strong></p><p>Gen. 1:20, 21, 24, 25: “At sinabi ng Diyos: ‘Bukalan ng sagana ang tubig ng mga kaluluwang* may buhay . . . ’ At nilikha ng Diyos ang malalaking hayop sa dagat at ang bawa’t kaluluwang may buhay na gumagalaw, na ibinukal na sagana ng tubig ayon sa kani-kaniyang uri at ang bawa’t nilalang na may pakpak ayon sa kani-kaniyang uri. . . . At sinabi ng Diyos: ‘Bukalan ang lupa ng mga kaluluwang may buhay ayon sa kani-kaniyang uri . . . ’ At nilikha ng Diyos ang ganid sa lupa ayon sa kani-kaniyang uri at ang maamong hayop ayon sa kani-kaniyang uri at bawa’t umuusad sa ibabaw ng lupa ayon sa kani-kaniyang uri.” (*Sa Hebreo ang salita dito ay <em>neʹphesh. </em>Ang <em>Ro </em>ay kababasahan ng “kaluluwa.” Isinasalin ng ibang bersiyon bilang “[mga] nilalang.”)</p><p>Lev. 24:17, 18: “Kung may manakit ng malubha sa kaninomang kaluluwa [Hebreo, <em>neʹphesh</em>] sa mga anak ng tao, siya’y papataying walang pagsala. At ang manakit ng malubha sa kaluluwa [Hebreo, <em>neʹphesh</em>] ng isang maamong hayop ay magbabayad ng katumbas na halaga: kaluluwa kung kaluluwa.” (Pansinin na iyon ding salitang Hebreo para sa kaluluwa ang ginamit upang tumukoy sa kapuwa tao at hayop.)</p><p>Apoc. 16:3: “At naging dugo na gaya ng isang patay, at bawa’t kaluluwang* may buhay, samakatuwid ay ang nangasa dagat, ay nangamatay.” (Kaya pati ang Kristiyanong Griyegong Kasulatan ay nagpapakita na ang mga hayop ay mga kaluluwa.) (*Sa Griyego ang salita dito ay <em>psy·kheʹ. </em>Isinasalin ito na “kaluluwa” sa <em>KJ, AS, </em>at <em>Dy. </em>Ang ibang mga tagapagsalin ay gumagamit ng “nilalang” o “bagay.”)</p><p><strong><em>Tinatanggap ba ng ibang mga iskolar na hindi mga Saksi ni Jehova na ito nga ang sinasabi ng Bibliya tungkol sa kaluluwa?</em></strong></p><p>“Walang <em>dichotomy </em>[paghahati] ng katawan at kaluluwa sa M[atandang] T[ipan]. Minalas ng Israelita ang mga bagay-bagay bilang isang kaganapan, o kabuuan, anupa’t kaniyang itinuring ang mga tao bilang persona, na hindi nahahati sa dalawang bahagi. Ang terminong <em>nepeš </em>[<em>neʹphesh</em>], bagama’t isinasalin ng ating salitang kaluluwa, kailanma’y hindi tumutukoy sa isang kaluluwang nakabukod sa katawan o nakabukod sa indibiduwal. . . . Ang terminong [<em>psy·kheʹ</em>] ay ang salita sa B[agong] T[ipan] na katumbas ng <em>nepeš. </em>Ito’y maaaring tumukoy sa prinsipyo ng buhay, sa buhay mismo, o sa buháy na nilalang.”<wbr />—<em>New Catholic Encyclopedia </em>(1967), Tomo XIII, p. 449, 450.</p><p>“Ang terminong Hebreo para sa ‘kaluluwa’ (<em>nefesh, </em>ang humihinga) ay ginamit ni Moises . . . , upang tumukoy sa isang ‘buháy na nilalang’ at ito’y maikakapit din sa mga nilalang na hindi tao. . . . Ang gamit ng Bagong Tipan sa <em>psychē </em>(‘kaluluwa’) ay katulad din ng sa <em>nefesh.”<wbr />—The New Encyclopædia Britannica </em>(1976), Macropædia, Tomo 15, p. 152.</p><p>“Ang paniniwala na ang kaluluwa ay patuloy na umiiral pagkamatay ng katawan ay salig sa mga teoriya ng pilosopiya o teolohiya sa halip na sa payak na pananampalataya, at dahil dito’y hindi tuwirang itinuro saanman sa Banal na Kasulatan.”<wbr />—<em>The Jewish Encyclopedia </em>(1910), Tomo VI, p. 564.</p><p><strong>Maaari bang mamatay ang kaluluwang tao?</strong></p><p>Ezek. 18:4: “Narito! Lahat ng kaluluwa ay akin. Kung papaano ang kaluluwa ng ama, gayon din ang kaluluwa ng anak ay akin. Ang kaluluwa* na nagkakasala ay mamamatay.” (*Sa Hebreo ay “ang <em>neʹphesh.” </em>Isinasalin ng <em>KJ, AS, RS, NE, </em>at <em>Dy </em>bilang “ang kaluluwa.” Ang ibang mga salin ay gumagamit ng “ang tao” o “ang persona.”)</p><p>Mat. 10:28: “Huwag kayong matakot sa mga pumapatay ng katawan datapuwa’t hindi makapapatay sa kaluluwa [o, “buhay”]; kundi bagkus ang katakutan ninyo’y yaong makapupuksa sa kaluluwa* at sa katawan sa Gehenna.” (*Ang ginamit sa Griyego ay ang <em>accusative case </em>ng <em>psy·kheʹ. </em>Isinasalin ito ng <em>KJ, AS, RS, NE, TEV, Dy, JB, </em>at <em>NAB </em>bilang “kaluluwa.”)</p><p>Gawa 3:23: “At mangyayari, na ang bawa’t kaluluwa [Griyego, <em>psy·kheʹ</em>] na hindi makinig sa Propetang yaon ay pupuksaing lubos mula sa gitna ng bayan.”</p><p><strong><em>Posible ba na mabuhay magpakailanman ang mga kaluluwang tao </em>(<em>mga tao mismo</em>)<em>?</em></strong></p><p>Tingnan ang mga pahina 70-74, sa paksang “Buhay.”</p><p><strong>Iisa ba ang kaluluwa at ang espiritu?</strong></p><p>Ecles. 12:7: “Kung magkagayo’y ang alabok ay mauuwi sa lupa na pinanggalingan nito at ang espiritu [o, puwersa ng buhay; Hebreo, <em>ruʹach</em>] ay magbabalik sa Diyos na nagbigay nito.” (Pansinin na ang salitang Hebreo para sa espiritu ay <em>ruʹach; </em>nguni’t ang salitang isinasaling kaluluwa ay <em>neʹphesh. </em>Ang teksto ay hindi nangangahulugan na sa kamatayan ang espiritu ay naglalakbay patungo sa personal na presensiya ng Diyos; bagkus na ang anomang pag-asa na mabuhay uli ang taong iyon ay nakasalalay sa Diyos. Sa kahawig na pananalita, maaari nating sabihin na, kung hindi magbibigay ng kaukulang bayad ang nakabili ng isang lote, ang loteng iyon ay “nagbabalik” sa may-ari.) (Dito ang <em>ruʹach </em>ay isinasalin bilang “espiritu” ng <em>KJ, AS, RS, NE, </em>at <em>Dy. </em>Ang <em>NAB </em>ay gumagamit ng “hininga ng buhay.”)</p><p>Ecles. 3:19: “Ang nangyayari sa mga anak ng tao ay nangyayari sa mga hayop, samakatuwid baga’y isang bagay ang nangyayari sa kanila. Kung paanong namamatay ang hayop, gayon namamatay ang tao; at silang lahat ay may iisang espiritu [Hebreo, <em>ruʹach</em>].” (Kaya kapuwa ang tao at ang hayop ay may iisang <em>ruʹach, </em>o espiritu. Ukol sa mga komento sa mga Ecl 3 talatang 20, 21, tingnan ang pahina 161.)</p><p>Heb. 4:12: “Ang salita ng Diyos ay buháy at makapangyarihan at matalas kaysa alinmang tabak na may dalawang talim at bumabaon hanggang sa paghihiwalay ng kaluluwa [Griyego, <em>psy·khesʹ; </em>“buhay,” <em>NE</em>] at espiritu [Griyego, <em>pneuʹma·tos</em>], at ng kasukasuan at ng utak nito, at makatatalos ng mga pag-iisip at mithiin ng puso.” (Pansinin na magkaiba ang mga salitang Griyego para sa “espiritu” at “kaluluwa.”)</p><p><strong><em>Nagpapatuloy bang may buhay ang isang tao pag-alis ng espiritu sa katawan?</em></strong></p><p>Awit 146:4: “Ang kaniyang espiritu [Hebreo, mula sa <em>ruʹach</em>] ay pumapanaw, siya’y nagbabalik sa kaniyang pagkalupa; sa araw ding yaon ay nawawala ang kaniyang pag-iisip.” (Ang <em>ruʹach </em>dito ay isinasaling “espiritu” ng <em>NAB, Ro, Yg, </em>at <em>Dy </em>[145:4]. Ang ibang mga salin ay nagsasabing “hininga.”) (Gayundin ang Awit 104:29)</p><p><strong>Ano ang pinagmulan ng paniniwala ng Sangkakristiyanuhan sa isang di-materyal, di-namamatay na kaluluwa?</strong></p><p>“Ang Kristiyanong paniniwala sa isang espirituwal na kaluluwang nilikha ng Diyos na ipinasok sa katawan sa panahon ng paglilihi upang bumuo ng isang taong may buhay ay ang resulta ng matagal na paglinang ng pilosopiyang Kristiyano. Tangi lamang noong panahon ni Origen [namatay mga 254 C.E.] sa Silangan at ni San Agustin [namatay noong 430 C.E.] sa Kanluran nabuo ang paniniwala sa kaluluwa bilang isang espirituwal na sustansiya at nagkaroon ng pilosopikong ideya ng kayarian nito. . . . Ang turo niya [ni Agustin] . . . sa kalakhan ay hango (lakip na rin ang ilang mga pagkukulang) sa Neoplatonismo.”<wbr />—<em>New Catholic Encyclopedia </em>(1967), Tomo XIII, p. 452, 454.</p><p>“Ang ideya ng pagka-walang kamatayan ay nagmula sa kaisipan ng mga Griyego, samantalang ang pag-asa sa isang pagkabuhay-muli ay hango sa kaisipan ng mga Judio. . . . Pagkatapos ng mga pananagumpay ni Alejandro ay unti-unting nahawa ang Judaismo sa mga kuru-kuro ng mga Griyego.”<wbr />—<em>Dictionnaire Encyclopédique de la Bible </em>(Valence, Pransiya; 1935), pinatnugotan ni Alexandre Westphal, Tomo 2, p. 557.</p><p>“Ang pagka-walang kamatayan ng kaluluwa ay isang paniniwalang Griyego na nabuo sa sinaunang mahiwagang mga kulto at higit na ipinaliwanag ng pilosopong si Plato.”<wbr />—<em>Presbyterian Life, </em>Mayo 1, 1970, p. 35.</p><p>“Naniniwala ba tayo na may tinatawag na kamatayan? . . . Hindi ba paghihiwalay ito ng kaluluwa at katawan? At ang kamatayan ang siyang kaganapan nito; kapag ang kaluluwa ay umiral sa ganang sarili, at pinalaya sa katawan at ang katawan ay pinalaya sa kaluluwa, ano ba ito kundi kamatayan? . . . At nakakaranas ba ng kamatayan ang kaluluwa? Hindi. Kung gayon imortal ba ang kaluluwa? Oo.”<wbr />—Ang “Phaedo” ni Plato, Sek. 64, 105, gaya ng paglalathala sa <em>Great Books of the Western World </em>(1952), pinatnugotan  ni R. M. Hutchins, Tomo 7, p. 223, 245, 246.</p><p>“Nakita na natin na ang suliranin ng pagka-walang kamatayan ay matamang binigyan ng pansin ng mga teologong taga-Babilonya. . . . Hindi inisip ng mga tao ni inisip man ng mga nangunguna sa turong relihiyoso ang posibilidad ng ganap na pagkalipol niyaong umiiral na. Ang kamatayan ay daan tungo sa ibang uri ng buhay.”<wbr />—<em>The Religion of Babylonia and Assyria </em>(Boston, 1898), M. Jastrow, Jr., p. 556.</p><p>Tingnan din ang mga pahina 107-109, sa paksang “Kamatayan.”</p>
</div>
<div class="extPubRef"><p><a href="1102005156.xhtml#pcitationsource1">^ <span id="pcitation1_3"></span><strong>***rs p. 105 Kamatayan***</strong></a> <a href="#pcitation1_2">&lt;&lt;</a><br /><strong>Kamatayan</strong></p><p><strong>Kahulugan: </strong>Ang paghinto ng lahat ng gawain ng buhay. Makaraang huminto ang paghinga, pulso, at pagkilos ng utak, ay unti-unting tumitigil sa pag-andar ang puwersa ng buhay sa mga selula ng katawan. Ang kamatayan ay siyang kabaligtaran ng buhay.</p><p><strong>Nilalang ba ng Diyos ang tao para mamatay?</strong></p><p>Sa kabaligtaran, binalaan ni Jehova si Adan laban sa pagsuway, na aakay sa kamatayan. (Gen. 2:17) Nang maglaon, ang Israel ay binalaan ng Diyos laban sa paggawi na aakay sa di-napapanahong kamatayan para sa kanila. (Ezek. 18:31) Nang dakong huli isinugo niya ang kaniyang Anak para mamatay alang-alang sa sangkatauhan upang yaong mga sasampalataya sa paglalaang ito ay makapagkamit ng buhay na walang-hanggan.<wbr />—Juan 3:16, 36.</p><p>Sinasabi ng Awit 90:10 na ang karaniwang lawig ng buhay ng tao ay 70 o 80 taon. Totoo ito nang ito ay sulatin ni Moises, subali’t hindi ito ang kalagayan mula sa pasimula. (Ihambing ang Genesis 5:3-32.) Sinasabi ng Hebreo 9:27, “Ang tao ay nakatakdang mamatay minsan magpakailanman.” Ito rin ay totoo nang ito ay sulatin. Subali’t hindi ganito ang kalagayan bago hatulan ng Diyos ang makasalanang si Adan.</p><p><strong>Bakit tayo tumatanda at namamatay?</strong></p><p>Sakdal ang pagkalalang ni Jehova sa unang mag-asawang tao, taglay ang pag-asa na mabuhay magpakailanman. Sinangkapan sila ng malayang pagpapasiya. Susundin ba nila ang kanilang Maylikha udyok ng pag-ibig at pagpapahalaga sa lahat ng ginawa niya para sa kanila? Sila’y may lubos na kakayahan para gawin ito. Sinabi ng Diyos kay Adan: “Datapuwa’t sa punong-kahoy ng pagkakilala ng mabuti at masama ay huwag kang kakain, sapagka’t sa araw na ikaw ay kumain mula roon ay walang pagsalang mamamatay ka.” Sa pamamagitan ng isang ahas na nagsasalita, hinikayat ni Satanas si Eba upang labagin ang utos ni Jehova. Hindi sinaway ni Adan ang kaniyang asawa bagkus ay nakisama sa kaniya sa pagkain ng ipinagbabawal na bungang-kahoy. Tapat sa kaniyang</p>
</div>
<div class="extPubRef"><p><a href="1102005156.xhtml#pcitationsource2">^ <span id="pcitation2"></span><strong>***rs p. 158 Espiritismo***</strong></a> <a href="#pcitation2_2">&gt;&gt;</a><br />ninyo ang Diyablo, at tatakas siya sa inyo.” (Upang magawa ito, magmasipag sa pag-aaral ng kalooban ng Diyos at pagkakapit nito sa inyong buhay. Taglay ang pag-ibig sa Diyos, na magpapatibay sa inyo laban sa pagkatakot sa tao, buong-higpit na tumanggi kayong makibahagi sa anomang kaugaliang may kaugnayan sa espiritismo o anomang ipinag-utos sa inyo ng isang espiritista.)</p><p>Magbihis ng “buong kagayakan ng Diyos” na inilalarawan sa Efeso 6:10-18 at masikap ninyong ingatan ang bawa’t bahagi nito na laging nasa mabuting kalagayan.</p>
</div>
<div class="extPubRef"><p><a href="1102005156.xhtml#pcitationsource2">^ <span id="pcitation2_2"></span><strong>***rs p. 158-p. 162 Espiritu***</strong></a> <a href="#pcitation2">&lt;&lt;</a> <a href="#pcitation2_3">&gt;&gt;</a><br /><strong>Espiritu</strong></p><p><strong>Kahulugan: </strong>Ang Hebreong salitang <em>ruʹach </em>at ang Griyegong <em>pneuʹma, </em>na madalas na isinasaling “espiritu,” ay may iba’t ibang kahulugan. Lahat ng mga ito ay tumutukoy sa isang bagay na di-makikita ng tao at na may kinalaman sa kumikilos na puwersa. Ang mga salitang Hebreo at Griyego ay ginagamit upang tumukoy sa (1) hangin, (2) ang kumikilos na puwersa ng buhay sa makalupang mga nilalang, (3) ang nagpapakilos na puwersang nagmumula sa makasagisag na puso ng isang tao na nakakaimpluwensiya sa kaniyang paraan ng pagsasalita at pagkilos, (4) kinasihang mga kapahayagan na may di-nakikitang pinagmulan, (5) mga espiritung persona, at (6) ang kumikilos na puwersa ng Diyos, o banal na espiritu. Ang ilan sa mga paggamit na ito ay tatalakayin dito may kaugnayan sa mga paksang maaaring bumangon sa ministeryo sa larangan.</p><p><strong>Ano ang banal na espiritu?</strong></p><p>Ang paghahambing ng mga teksto sa Bibliya na tumutukoy sa banal na espiritu ay nagpapakitang ang mga tao ay maaaring ‘mapuspos’ nito; sila’y maaaring ‘mabautismuhan’ nito; at sila’y maaaring ‘pahiran’ nito. (Luc. 1:41; Mat. 3:11; Gawa 10:38) Hindi magiging angkop ang alinman sa mga salitang ito kung ang banal na espiritu ay isang persona.</p><p>Si Jesus ay tumukoy din sa banal na espiritu bilang isang “katulong” (Griyego, <em>pa·raʹkle·tos</em>), at sinabi niya na ang katulong na ito ay “magtuturo,” “magpapatotoo,” “magsasalita,” at ‘makikinig.’ (Juan 14:16, 17, 26; 15:26; 16:13) Karaniwan sa mga Kasulatan ang paglalarawan sa isang bagay bilang persona. Halimbawa, ang karunungan ay sinasabing may mga “anak.” (Luc. 7:35) Ang kasalanan at kamatayan ay tinutukoy bilang mga hari. (Roma 5:14, 21) Bagama’t sinasabi ng ilang teksto na “nagsalita” ang espiritu, nililiwanag ng ibang mga teksto na ito’y ginawa sa pamamagitan ng mga anghel o mga tao. (Gawa 4:24, 25; 28:25; Mat. 10:19, 20; ihambing ang Gawa 20:23 sa Gaw 21:10, 11.) Sa 1 Juan 5:6-8, hindi lamang ang espiritu kundi ang “tubig at dugo” din naman ay sinasabing ‘nagpapatotoo.’ Kaya, wala sa mga pananalitang masusumpungan sa mga tekstong ito ang sa ganang sarili’y magpapatunay na ang banal na espiritu ay isang persona.</p><p>Ang wastong kahulugan ng banal na espiritu ay dapat na kaayon ng <em>lahat ng mga kasulatan </em>na tumutukoy sa espiritung iyan. Taglay ang ganitong pangmalas, makatuwirang unawain na ang banal na espiritu ay ang kumikilos na puwersa ng Diyos. Hindi ito isang persona kundi isang makapangyarihang puwersang nagmumula sa Diyos na ginagamit niya upang ganapin ang kaniyang banal na kalooban.<wbr />—Awit 104:30; 2 Ped. 1:21; Gawa 4:31.</p><p>Tingnan din ang mga pahina 414, 415, sa paksang “Trinidad.”</p><p><strong>Ano ang nagpapatotoo na taglay ng isang tao ang banal na espiritu, o “the Holy Ghost” (<em>KJ</em>)?</strong></p><p>Luc. 4:18, 31-35: “[Binasa ni Jesus mula sa balumbon ni propetang Isaias:] ‘Sumasa akin ang espiritu ni Jehova, sapagka’t ako’y pinahiran niya upang ipahayag ang mabuting balita’ . . . At siya’y bumaba sa Capernaum, na isang lunsod ng Galilea. At sila’y tinuruan niya sa araw ng sabbath; at nangagtaka sila sa kaniyang paraan ng pagtuturo, sapagka’t may awtoridad ang kaniyang salita. At sa sinagoga ay may isang lalake na may espiritu ng karumaldumal na demonyo, at siya’y sumigaw ng malakas na tinig . . . Nguni’t sinaway ito ni Jesus, na sinasabi, ‘Tumahimik ka, at lumabas ka sa kaniya.’ At nang ang tao’y mailugmok ng demonyo sa gitna nila, ay lumabas ito sa kaniya na hindi siya sinaktan.” (Ano ang nagpapatotoo na taglay ni Jesus ang espiritu ng Diyos? Hindi sinasabi ng ulat na siya’y nangatal o sumigaw o kumilos na may pagkahibang. Sa halip, sinasabing siya’y nagsalita na may awtoridad. Nguni’t kapansinpansin na sa okasyong iyon ay pinangyari ng isang espiritung <em>demonyo </em>ang lalake na sumigaw at bumagsak sa lupa.)</p><p>Sinasabi ng Gawa 1:8 na kapag tumanggap ng banal na espiritu ang mga tagasunod ni Jesus sila’y magiging mga saksi niya. Ayon sa Gawa 2:1-11, nang tinanggap nga nila ang espiritung iyon, namangha ang mga nagmamasid sapagka’t, bagama’t sila’y taga-Galilea, sila’y nagsasalita tungkol sa kamanghamanghang mga bagay ng Diyos sa mga wikang nauunawaan ng maraming mga banyagang naroroon. Nguni’t hindi sinasabi ng ulat na nagkaroon ng sumisilakbong damdamin ang mga tumanggap ng espiritu.</p><p>Kapansinpansin na nang tumanggap si Elizabeth ng banal na espiritu at sumigaw ng “malakas na tinig” ay wala siya noon sa isang pulong ukol sa pagsamba kundi bumabati lamang sa isang dumadalaw na kamag-anak. (Luc. 1:41, 42) Nang ibinuhos ang banal na espiritu sa isang pulutong ng mga alagad, iniuulat ng Gawa 4:31 na nayanig <em>ang dakong yaon, </em>nguni’t ang naging epekto ng espiritung iyon sa mga alagad ay, hindi ang sila’y nanginig o nagsigulong nang paroo’t-parito, kundi ang sila’y ‘nagsalita ng salita ng Diyos nang may katapangan.’ Sa katulad na paraan ngayon, ang katapangan sa pagsasalita ng salita ng Diyos, ang kasigasigan sa gawaing pagpapatotoo<wbr />—ito ang mga katunayan na taglay ng isa ang banal na espiritu.</p><p>Gal. 5:22, 23: “Ang bunga ng espiritu ay ang pag-ibig, kagalakan, kapayapaan, pagpapahinuhod, kabaitan, kabutihan, pananampalataya, kaamuan, pagpipigil-sa-sarili.” (Ang mga bungang ito, at hindi ang mga bugso ng relihiyosong damdamin, ang siyang dapat hanapin kapag gusto nating makilala ang mga taong tunay na nagtataglay ng espiritu ng Diyos.)</p><p><strong><em>Ang kakayahan bang magsalita ng may matinding damdamin sa isang wikang hindi pinag-aralan ng isa ay nagpapatunay na taglay niya ang espiritu ng Diyos?</em></strong></p><p>Tingnan ang pamagat na “Wika, Pagsasalita ng mga.”</p><p><strong><em>May nagaganap ba ngayong kahima-himalang pagpapagaling sa pamamagitan ng espiritu ng Diyos?</em></strong></p><p>Tingnan ang pamagat na “Pagpapagaling.”</p><p><strong>Sino ang binabautismuhan sa banal na espiritu?</strong></p><p>Tingnan ang pahina 58, sa ilalim ng “Bautismo,” gayundin ang paksang “Pagkapanganak-na-Muli.”</p><p><strong>Mayroon bang espiritung bahagi ng tao na patuloy na nabubuhay pagkamatay ng katawan?</strong></p><p>Ezek. 18:4: “Ang kaluluwa na nagkakasala ay mamamatay.” (Ang <em>RS, NE, KJ, </em>at <em>Dy </em>ay pawang nagsasalin ng Hebreong salitang <em>neʹphesh </em>sa talatang ito bilang “kaluluwa,” sa gayo’y sinasabi na <em>ang kaluluwa </em>ang siyang namamatay. Ang ilang mga bersiyon na nagsasalin ng <em>neʹphesh </em>bilang “kaluluwa” sa ibang mga talata ay gumagamit ng pananalitang “ang tao” o “ang isa” sa talatang ito. Kaya, ang <em>neʹphesh, </em>o kaluluwa, ay ang persona, hindi isang espiritung bahagi niya na patuloy na nabubuhay pagkamatay ng katawan.) (Tingnan ang paksang “Kaluluwa” para sa karagdagang mga detalye.)</p><p>Awit 146:4: “Ang kaniyang espiritu ay pumapanaw, siya’y nagbabalik sa kaniyang pagkalupa; sa araw ding yaon ay nawawala ang kaniyang pag-iisip.” (Dito ang salitang Hebreo na isinaling “espiritu” ay kuha sa <em>ruʹach. </em>Isinasalin ng iba bilang “hininga.” Kapag ang <em>ruʹach, </em>o kumikilos na puwersa ng buhay, ay umalis sa katawan, nawawala ang pag-iisip ng tao; hindi ito patuloy na umiiral sa ibang daigdig.)</p><p>Ecles. 3:19-21: “Ang nangyayari sa mga anak ng tao ay nangyayari sa mga hayop, samakatuwid baga’y isang bagay ang nangyayari sa kanila. Kung paanong namamatay ang hayop, gayon namamatay ang tao; at silang lahat ay may iisang espiritu, anupa’t hindi nakahihigit ang tao sa hayop, sapagka’t lahat ay walang kabuluhan. Lahat ay nagsisiyaon sa isang dako. Lahat ay buhat sa alabok, at lahat ay mauuwi sa alabok uli. Sinong nakakaalam ng espiritu ng tao kung napaiilanglang; at ng espiritu ng hayop, kung napaiibaba sa lupa?” (Dahil sa sila’y nagmana ng kasalanan at kamatayan mula kay Adan, lahat ng mga tao ay namamatay at bumabalik sa alabok, tulad ng mga hayop. Nguni’t taglay ba ng bawa’t tao ang isang espiritu na patuloy na nabubuhay bilang matalinong personalidad matapos pumanaw sa katawan? Hindi; sumasagot ang Ecl 3 talatang 19 na ang tao at ang hayop “ay may iisang espiritu.” Kung ang pagbabatayan lamang ay ang pangmalas ng tao, walang makasasagot sa tanong na ibinabangon sa Ecl 3 talatang 21 tungkol sa espiritu. Nguni’t sumasagot ang Salita ng Diyos na ang mga tao ay hindi ipinanganak na taglay ang anomang magdudulot sa kanila ng kahigitan sa mga hayop pagkamatay nila. Gayumpaman, dahil sa maawaing paglalaan ng Diyos sa pamamagitan ni Kristo, binuksan ang pag-asang mabuhay magpakailanman sa mga taong may pananampalataya, subali’t hindi sa mga hayop. Para sa marami sa sangkatauhan, pangyayarihin ito sa pamamagitan ng pagkabuhay-muli, kapag ang kumikilos na puwersa ng buhay mula sa Diyos ang muling magbigay-lakas sa kanila.)</p><p>Luc. 23:46: “Si Jesus ay sumigaw ng malakas na tinig at nagsabi: ‘Ama, sa mga kamay mo ay ipinagtatagubilin ko ang aking espiritu [Griyego, <em>pneuʹmaʹ</em>].’ Pagkasabi nito, ay nalagutan siya ng hininga.” (Pansinin na nalagutan si Jesus ng hininga. Nang lumabas ang espiritu niya hindi siya umakyat sa langit. Noon lamang ikatlong araw pagkaraan nito binuhay-muli si Jesus. At, gaya ng ipinakikita ng Gawa 1:3, 9, lumipas pa ang 40 araw bago siya umakyat sa langit. Kung gayon, ano ang kahulugan ng sinabi ni Jesus bago siya nalagutan ng hininga? Sinasabi niya na, pagkamatay niya, ang pag-asa niyang mabuhay muli ay lubusang nasasalalay sa Diyos. Ukol sa karagdagang mga komento tungkol sa ‘espiritung nagbabalik sa Diyos,’ tingnan ang pahina 103, sa paksang “Kaluluwa.”)</p><p><strong>Kung May Magsasabi<wbr />—</strong></p><p><strong>‘Taglay ba ninyo ang banal na espiritu (o ang Holy Ghost)?’</strong></p><p><strong>Maaari kayong sumagot: </strong>‘Opo, at iyan ang dahilan kung bakit ako’y dumalaw sa inyo ngayon. (Gawa 2:17, 18)’</p><p><strong>O maaari ninyong sabihin: </strong>‘Iyan po ang nagpangyari sa aking makibahagi sa ministeryong Kristiyano. Nguni’t napansin ko na may iba’t ibang ideya kung paano malalaman na ang isa ay talagang may espiritu ng Diyos. Ano po naman ang ideya ninyo?’ <strong>Pagkatapos ay maaaring idagdag: </strong>(Pagtalakay sa materyal sa mga pahina 159, 160.)</p>
</div>
<div class="extPubRef"><p><a href="1102005156.xhtml#pcitationsource2">^ <span id="pcitation2_3"></span><strong>***rs p. 162 Espiritu ng Sanlibutan***</strong></a> <a href="#pcitation2_2">&lt;&lt;</a><br /><strong>Espiritu ng Sanlibutan</strong></p><p><strong>Kahulugan: </strong>Ang humihikayat na puwersa na nagpapakilos sa lipunan ng mga taong hindi lingkod ng Diyos na Jehova, na nagpapangyaring salitain at gawin ng mga taong ito ang ayon sa isang tiyak na kinagawian. Bagama’t kumikilos ang mga tao batay sa personal na mga hilig, yaong mga nagpapamalas ng espiritu ng sanlibutan ay kakikitaan ng ilang mga saloobin, mga pamamaraan, at mga tunguhin sa buhay na siyang karaniwan sa kasalukuyang sistema ng mga bagay na si Satanas ang tagapamahala at diyos.</p><p><strong>Bakit dapat ikabahala kapag ang isa’y nabahiran ng espiritu ng sanlibutan?</strong></p><p>1 Juan 5:19: “Ang buong sanlibutan ay nasa kapangyarihan ng balakyot na isa.” (Pinaunlad ni Satanas ang isang espiritu na nangingibabaw sa kaisipan at sa mga kilos niyaong mga taong hindi sinang-ayunang mga lingkod ni Jehova. Ito’y espiritu ng kaimbutan at pagmamataas na naging totoong laganap anupa’t maihalintulad ito sa hangin na nilalanghap ng mga tao. Kailangang mag-ingat tayong mabuti upang huwag mapailalim sa kapangyarihan ni Satanas sa pamamagitan ng pagpapahintulot sa espiritung iyan na hubugin ang ating buhay.)</p>
</div>
</div>
</div>
</body>
</html>
