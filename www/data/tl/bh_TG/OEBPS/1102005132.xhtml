<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title> 2 Ang Bibliya—Isang Aklat Mula sa Diyos</title>
<link rel="stylesheet" href="css/bh_13.css" type="text/css" />
</head>
<body>
<header>
<p class="contextTtl" id="p1" data-pid="1"><span id="page18" class="pageNum" data-no="18" data-before-text="18"></span><strong>Kabanata 2</strong></p>
<h1 id="p2" data-pid="2"><strong>Ang Bibliya​—Isang Aklat Mula sa Diyos</strong></h1>
</header>
<div class="openingContent"><ul><li><p id="p3" data-pid="3" class="p3">Sa anu-anong paraan naiiba ang Bibliya sa lahat ng iba pang aklat?</p>
</li>
<li><p id="p4" data-pid="4" class="p4">Paano ka matutulungan ng Bibliya na harapin ang personal na mga problema?</p>
</li>
<li><p id="p5" data-pid="5" class="p5">Bakit ka makapagtitiwala sa mga hulang nakaulat sa Bibliya?</p>
</li>
</ul>
</div>
<div class="bodyTxt">
<div id="section1" class="section">
<div class="pGroup">
<p id="q1" class="qu">1, 2. Sa anu-anong paraan naging isang kapana-panabik na regalo mula sa Diyos ang Bibliya?</p>
<p id="p6" data-pid="6" data-rel-pid="[40]" class="p6">NAAALAALA mo ba nang makatanggap ka ng isang espesyal na regalo mula sa isang mahal na kaibigan? Malamang na hindi lamang kapana-panabik na karanasan iyon kundi nakaaantig-puso rin naman. Sa katunayan, may sinasabi ang regalo hinggil sa nagbigay nito​—na pinahahalagahan niya ang inyong pagkakaibigan. Walang-alinlangang nagpasalamat ka sa regalo ng iyong maalalahaning kaibigan.</p>
<p id="p7" data-pid="7" data-rel-pid="[40]" class="p7"><sup>2 </sup>Ang Bibliya ay isang regalo mula sa Diyos, isang bagay na talagang maipagpapasalamat natin. Isinisiwalat ng natatanging aklat na ito ang mga bagay na hindi natin kailanman malalaman sa ibang paraan. Halimbawa, sinasabi nito sa atin ang tungkol sa paglalang sa mabituing kalangitan, sa lupa, at sa unang lalaki at babae. Naglalaman ang Bibliya ng maaasahang mga simulain upang tulungan tayong harapin ang mga suliranin at kabalisahan sa buhay. Ipinaliliwanag nito kung paano tutuparin ng Diyos ang kaniyang layunin at kung paano niya paiiralin ang mas mabubuting kalagayan sa lupa. Talaga ngang isang kapana-panabik na regalo ang Bibliya!</p>
<p id="q3" class="qu"> 3. Ano ang sinasabi sa atin tungkol kay Jehova ng bagay na inilaan niya sa atin ang Bibliya, at bakit ito nakaaantig-puso?</p>
<p id="p8" data-pid="8" data-rel-pid="[41]" class="p8"><sup>3 </sup>Ang Bibliya ay isa ring nakaaantig-pusong regalo, sapagkat <span id="page19" class="pageNum" data-no="19" data-before-text="19"></span>may isinisiwalat ito tungkol sa Nagbigay nito, ang Diyos na Jehova. Ang paglalaan niya ng gayong aklat ay katibayan na nais niyang makilala natin siya nang lubusan. Sa katunayan, matutulungan ka ng Bibliya na mápalapít kay Jehova.</p>
<p id="q4" class="qu"> 4. Ano ang hinahangaan mo hinggil sa pamamahagi ng Bibliya?</p>
<p id="p9" data-pid="9" data-rel-pid="[42]" class="p9"><sup>4 </sup>Kung may kopya ka ng Bibliya, tiyak na hindi ka nag-iisa. Ang kabuuan o ang ilang bahagi ng Bibliya ay inilathala na sa mahigit na 2,300 wika at sa gayo’y makukuha ng mahigit sa 90 porsiyento ng populasyon ng daigdig. Sa katamtaman, mahigit na isang milyong Bibliya ang ipinamamahagi <em>bawat linggo! </em>Bilyun-bilyong kopya ng kabuuan o bahagi ng Bibliya ang nagawa na. Tiyak na walang ibang aklat na gaya ng Bibliya.</p>
<div id="f1" class="south_center">
<figure>
<img src="images/1102005132_univ_cnt_1.jpg" alt="Mga kopya ng Bagong Sanlibutang Salin ng Banal na Kasulatan sa iba’t ibang wika" class="south_center" /><figcaption>
<p id="p56" data-pid="56" class="p56">Makukuha ang “Bagong Sanlibutang Salin ng Banal na Kasulatan” sa maraming wika</p>
</figcaption>
</figure>
</div>
<p id="q5" class="qu"> 5. Sa anong paraan “kinasihan ng Diyos” ang Bibliya?</p>
<p id="p10" data-pid="10" data-rel-pid="[43]" class="p10"><sup>5 </sup>Karagdagan pa, ang Bibliya ay “kinasihan ng Diyos.” (<span id="citationsource1"></span><a epub:type="noteref" href="#citation1">2 Timoteo 3:16</a>) Sa anong paraan? Ang Bibliya mismo ang sumasagot: “Ang mga tao ay nagsalita mula sa Diyos habang ginagabayan sila ng banal na espiritu.” (<span id="citationsource2"></span><a epub:type="noteref" href="#citation2">2 Pedro 1:21</a>) Upang ilarawan: Maaaring magpagawa ng sulat ang isang negosyante sa kaniyang sekretarya. Nilalaman ng sulat na iyon ang mga kaisipan at tagubilin ng negosyante. Samakatuwid, sulat <em>niya </em>talaga ito, hindi ng sekretarya. Sa katulad na paraan, nilalaman ng Bibliya ang <span id="page20" class="pageNum" data-no="20" data-before-text="20"></span>mensahe ng Diyos at hindi ng mga lalaking sumulat nito. Kaya ang buong Bibliya ay tunay na “salita ng Diyos.”​—<span id="citationsource3"></span><a epub:type="noteref" href="#citation3">1 Tesalonica 2:13</a>.</p>
</div>
</div>
<div id="section2" class="section">
<h2 id="p11" data-pid="11"><strong>MAGKAKATUGMA AT TUMPAK ANG NILALAMAN NITO</strong></h2>
<div class="pGroup">
<p id="q6" class="qu">6, 7. Bakit lalo nang kapansin-pansin ang pagkakatugma ng mga nilalaman ng Bibliya?</p>
<p id="p12" data-pid="12" data-rel-pid="[44]" class="p12"><sup>6 </sup>Isinulat ang Bibliya sa loob ng 1,600 taon. Nabuhay ang mga manunulat nito sa magkakaibang panahon at iba’t iba ang kanilang katayuan sa buhay. Ang ilan ay mga magsasaka, mangingisda, at mga pastol. Ang iba naman ay mga propeta, hukom, at mga hari. Ang manunulat ng Ebanghelyo na si Lucas ay isang doktor. Sa kabila ng iba’t ibang pinagmulan ng mga manunulat nito, magkakatugma ang nilalaman ng Bibliya mula pasimula hanggang wakas.<span id="footnotesource1"></span><a href="#footnote1">*</a></p>
<p id="p13" data-pid="13" data-rel-pid="[44]" class="p13"><sup>7 </sup>Sinasabi sa atin ng unang aklat ng Bibliya kung paano nagsimula ang mga problema ng sangkatauhan. Ipinakikita naman ng huling aklat na magiging isang paraiso, o hardin, ang buong lupa. Ang lahat ng nilalaman ng Bibliya ay sumasaklaw sa libu-libong taon ng kasaysayan at may kaugnayan sa paanuman sa pagsisiwalat ng layunin ng Diyos. Kahanga-hanga ang pagkakatugma ng mga nilalaman ng Bibliya, pero iyan naman talaga ang aasahan natin sa isang aklat na mula sa Diyos.</p>
<p id="q8" class="qu"> 8. Magbigay ng mga halimbawang nagpapakita na ang Bibliya ay tumpak pagdating sa siyensiya.</p>
<p id="p14" data-pid="14" data-rel-pid="[45]" class="p14"><sup>8 </sup>Ang Bibliya ay tumpak pagdating sa siyensiya. Naglalaman pa nga ito ng impormasyon na maituturing na una sa panahon nito. Halimbawa, ang aklat ng Levitico ay naglalaman ng mga batas para sa sinaunang Israel may kaugnayan sa kuwarentenas at kalinisan samantalang walang kaalam-alam ang mga bansa sa palibot nila tungkol sa mga bagay na ito. Noong panahong mali ang mga pala-palagay tungkol sa hugis ng lupa, binanggit naman ng Bibliya na ito ay bilog, o globo. (<span id="citationsource4"></span><a epub:type="noteref" href="#citation4">Isaias 40:22</a>) Tumpak <span id="page21" class="pageNum" data-no="21" data-before-text="21"></span>na sinabi ng Bibliya na ang lupa ay ‘nakabitin sa wala.’ (<span id="citationsource5"></span><a epub:type="noteref" href="#citation5">Job 26:7</a>) Siyempre, hindi naman isang aklat-aralin sa siyensiya ang Bibliya. Ngunit kapag may binabanggit itong mga bagay tungkol sa siyensiya, ito ay tumpak. Hindi ba ito ang aasahan natin sa isang aklat na mula sa Diyos?</p>
<p id="q9" class="qu"> 9. (a) Sa anu-anong paraan ipinakikita ng Bibliya na ito ay tumpak at maaasahan pagdating sa kasaysayan? (b) Dahil sa katapatan ng mga manunulat nito, ano ang masasabi hinggil sa Bibliya?</p>
<p id="p15" data-pid="15" data-rel-pid="[46]" class="p15"><sup>9 </sup>Tumpak din at maaasahan ang Bibliya pagdating sa kasaysayan. Espesipiko ang mga ulat nito. Inilalakip ng mga ito hindi lamang ang mga pangalan kundi pati na rin ang pinagmulang angkan ng mga indibiduwal.<span id="footnotesource2"></span><a href="#footnote2">*</a> Kabaligtaran ng mga sekular na istoryador, na kadalasang hindi bumabanggit sa pagkatalo ng kanilang sariling bayan, ang mga manunulat ng Bibliya ay matapat, anupat iniuulat pa nga ang mismong mga pagkakamali nila at ng kanilang bansa. Halimbawa, sa aklat ng Bibliya na Mga Bilang, inamin ng manunulat na si Moises ang kaniya mismong malubhang pagkakamali na naging dahilan ng matinding pagsaway sa kaniya. (<span id="citationsource6"></span><a href="1102005132-extracted.xhtml#citation6">Bilang 20:2-12</a>) Bibihira ang gayong katapatan sa iba pang ulat ng kasaysayan, ngunit masusumpungan ito sa Bibliya sapagkat isa itong aklat na mula sa Diyos.</p>
</div>
</div>
<div id="section3" class="section">
<h2 id="p16" data-pid="16"><strong>ISANG AKLAT NG PRAKTIKAL NA KARUNUNGAN</strong></h2>
<div class="pGroup">
<p id="q10" class="qu">10. Bakit hindi kataka-taka na isang praktikal na aklat ang Bibliya?</p>
<p id="p17" data-pid="17" data-rel-pid="[47]" class="p17"><sup>10 </sup>Dahil kinasihan ng Diyos ang Bibliya, ito’y “kapaki-pakinabang sa pagtuturo, sa pagsaway, sa pagtutuwid ng mga bagay-bagay.” (<span id="citationsource7"></span><a epub:type="noteref" href="#citation7">2 Timoteo 3:16</a>) Oo, ang Bibliya ay isang praktikal na aklat. Mababanaag dito ang malalim na kaunawaan hinggil sa kalikasan ng tao. Hindi ito kataka-taka, sapagkat ang Awtor nito, ang Diyos na Jehova, ang siyang Maylalang! Mas nauunawaan niya ang ating pag-iisip at damdamin kaysa sa atin. Karagdagan pa, alam ni Jehova kung ano ang kailangan natin upang maging maligaya. Alam din niya kung anong mga landasin ang dapat nating iwasan.</p>
<p id="q11" class="qu">11, 12. (a) Anong mga paksa ang tinalakay ni Jesus sa kaniyang Sermon sa Bundok? (b) Anong iba pang praktikal na mga bagay ang tinatalakay sa Bibliya, at bakit hindi naluluma ang payo nito?</p>
<p id="p18" data-pid="18" data-rel-pid="[48]" class="p18"><sup>11 </sup>Isaalang-alang ang talumpati ni Jesus na tinatawag na Sermon sa Bundok, na nakaulat sa <span id="citationsource8"></span><a href="1102005132-extracted.xhtml#citation8">Mateo kabanata 5 hanggang 7</a>. Sa obra maestrang pagtuturo na ito, nagsalita si Jesus tungkol sa ilang paksa, lakip na ang paraan upang masumpungan ang tunay na kaligayahan, kung paano aayusin ang mga di-pagkakasundo, kung paano mananalangin, at kung paano magkakaroon ng wastong <span id="page23" class="pageNum" data-no="23" data-before-text="23"></span>pangmalas sa materyal na mga bagay. Mabisa at praktikal pa rin sa ngayon ang mga salita ni Jesus gaya noong bigkasin niya ang mga ito.</p>
<p id="p19" data-pid="19" data-rel-pid="[48]" class="p19"><sup>12 </sup>Ang ilang simulain sa Bibliya ay tumatalakay sa buhay pampamilya, kaugalian sa trabaho, at pakikipag-ugnayan sa iba. Kumakapit sa lahat ng tao ang mga simulain sa Bibliya, at laging kapaki-pakinabang ang mga payo nito. Ang karunungan na masusumpungan sa Bibliya ay binuod sa mga salita ng Diyos sa pamamagitan ni propeta Isaias: “Ako, si Jehova, ang iyong Diyos, ang Isa na nagtuturo sa iyo upang makinabang ka.”​—<span id="citationsource9"></span><a epub:type="noteref" href="#citation9">Isaias 48:17</a>.</p>
</div>
</div>
<div id="section4" class="section">
<h2 id="p20" data-pid="20"><strong>ISANG AKLAT NG HULA</strong></h2>
<div class="pGroup">
<div id="f2" class="east_right">
<figure>
<img src="images/1102005132_univ_cnt_2.jpg" alt="Habang nagbabasa ng Bibliya, iniisip ng isang lalaki ang eksena sa hula ni Isaias tungkol sa pagbagsak ng Babilonya" class="east_right" /><figcaption>
<p id="p58" data-pid="58" class="p58">Inihula ng manunulat ng Bibliya na si Isaias ang pagbagsak ng Babilonya</p>
</figcaption>
</figure>
</div>
<p id="q13" class="qu">13. Kinasihan ni Jehova si propeta Isaias na iulat ang anong mga detalye hinggil sa Babilonya?</p>
<p id="p21" data-pid="21" data-rel-pid="[49]" class="p21"><sup>13 </sup>Naglalaman ang Bibliya ng maraming hula, na karamihan ay natupad na. Isaalang-alang ang isang halimbawa. Sa pamamagitan ni propeta Isaias, na nabuhay noong ikawalong siglo B.C.E., inihula ni Jehova na mawawasak ang lunsod ng Babilonya. (<span id="citationsource10"></span><a epub:type="noteref" href="#citation10">Isaias 13:19;</a><span id="citationsource11"></span><a epub:type="noteref" href="#citation11"> 14:22, 23</a>) Ibinigay ang mga detalye upang ipakita kung <em>paano </em>makukubkob ang lunsod. Tutuyuin ng sumasalakay na mga hukbo ang ilog ng Babilonya at magmamartsa papasok sa lunsod nang walang labanan. Hindi lamang iyan. Binanggit pa nga sa hula ni Isaias ang pangalan ng hari na lulupig sa Babilonya​—si Ciro.—​<span id="citationsource12"></span><a epub:type="noteref" href="#citation12">Isaias 44:27–​45:2</a>.</p>
<p id="q14" class="qu">14, 15. Paano natupad ang ilang detalye ng hula ni Isaias hinggil sa Babilonya?</p>
<p id="p22" data-pid="22" data-rel-pid="[50]" class="p22"><sup>14 </sup>Pagkalipas ng mga 200 taon​—noong gabi ng Oktubre 5/6, 539 B.C.E.—​isang hukbo ang nagkampo malapit sa Babilonya. Sino ang kumandante nito? Isang hari ng Persia na nagngangalang Ciro. Sa gayo’y handa na ang mga kalagayan para sa katuparan ng isang kamangha-manghang hula. Ngunit malulupig kaya ng hukbo ni Ciro ang Babilonya nang walang labanan, gaya ng inihula?</p>
<p id="p23" data-pid="23" data-rel-pid="[50]" class="p23"><sup>15 </sup>May kapistahan ang mga Babilonyo nang gabing iyon at kampante sila sa likod ng naglalakihang mga pader ng kanilang lunsod. Samantala, buong-kahusayang inilihis ni Ciro ang tubig ng ilog na dumadaloy sa lunsod. Di-nagtagal at bumabaw na ang <span id="page24" class="pageNum" data-no="24" data-before-text="24"></span>tubig anupat nakatawid ang kaniyang mga tauhan sa sahig ng ilog at nakalapit sa mga pader ng lunsod. Pero paano makapapasok ang hukbo ni Ciro sa mga pader ng Babilonya? Sa hindi malamang kadahilanan, naiwang bukas ang mga pinto ng lunsod nang gabing iyon!</p>
<p id="q16" class="qu">16. (a) Ano ang inihula ni Isaias hinggil sa huling kahihinatnan ng Babilonya? (b) Paano natupad ang hula ni Isaias na hindi na tatahanan ang Babilonya?</p>
<p id="p24" data-pid="24" data-rel-pid="[51]" class="p24"><sup>16 </sup>Ganito ang inihula may kaugnayan sa Babilonya: “Hindi siya kailanman tatahanan, ni mananahanan man siya sa sali’t salinlahi. At doon ay hindi magtatayo ng kaniyang tolda ang Arabe, at hindi pahihigain doon ng mga pastol ang kanilang mga kawan.” (<span id="citationsource13"></span><a epub:type="noteref" href="#citation13">Isaias 13:20</a>) Binanggit ng hulang ito hindi lamang ang pagbagsak ng lunsod. Ipinakita nito na <em>hindi na kailanman </em>tatahanan ang Babilonya. Makakakita ka ng katibayan ng katuparan ng mga salitang ito. Ang di-tinatahanang kinaroroonan ng sinaunang Babilonya​—mga 80 kilometro sa timog ng Baghdad, Iraq—​ay patotoo na natupad ang sinabi ni Jehova sa pamamagitan ni Isaias: “Wawalisin ko siya ng walis ng pagkalipol.”​—<span id="citationsource14"></span><a epub:type="noteref" href="#citation14">Isaias 14:22, 23</a>.<span id="footnotesource3"></span><a href="#footnote3">*</a></p>
<div id="f3" class="south_center">
<figure>
<img src="images/1102005132_univ_cnt_3.jpg" alt="Mga guho ng Babilonya" class="south_center" /><figcaption>
<span id="page25" class="pageNum" data-no="25" data-before-text="25"></span><p id="p60" data-pid="60" class="p60">Mga guho ng Babilonya</p>
</figcaption>
</figure>
</div>
<p id="q17" class="qu">17. Paano nakapagpapatibay ng pananampalataya ang katuparan ng hula sa Bibliya?</p>
<p id="p25" data-pid="25" data-rel-pid="[52]" class="p25"><sup>17 </sup>Hindi ba’t nakapagpapatibay ng pananampalataya na isaalang-alang ang Bibliya bilang isang aklat ng maaasahang hula? Tutal, kung tinupad ng Diyos na Jehova ang kaniyang mga pangako noon, taglay natin ang lahat ng dahilan para magtiwalang tutuparin din niya ang kaniyang pangako na isang paraisong lupa. (<span id="citationsource15"></span><a epub:type="noteref" href="#citation15">Bilang 23:19</a>) Sa katunayan, tayo ay may “pag-asa sa buhay na walang hanggan na ipinangako ng Diyos, na hindi makapagsisinungaling, bago pa ang lubhang mahabang mga panahon.”​—<span id="citationsource16"></span><a epub:type="noteref" href="#citation16">Tito 1:2</a>.<span id="footnotesource4"></span><a href="#footnote4">*</a></p>
</div>
</div>
<div id="section5" class="section">
<h2 id="p26" data-pid="26"><strong>“ANG SALITA NG DIYOS AY BUHÁY”</strong></h2>
<div class="pGroup">
<p id="q18" class="qu">18. Anong mapuwersang pananalita ang binanggit ng Kristiyanong apostol na si Pablo tungkol sa “salita ng Diyos”?</p>
<p id="p27" data-pid="27" data-rel-pid="[53]" class="p27"><sup>18 </sup>Mula sa ating tinalakay sa kabanatang ito, maliwanag na talagang isang natatanging aklat ang Bibliya. Gayunman, ang <span id="page26" class="pageNum" data-no="26" data-before-text="26"></span>kahalagahan nito ay higit pa kaysa sa pagkakatugma-tugma ng mga nilalaman nito, sa pagiging tumpak pagdating sa siyensiya at sa kasaysayan, sa praktikal na karunungan, at sa maaasahang hula nito. Sumulat ang Kristiyanong apostol na si Pablo: “Ang salita ng Diyos ay buháy at may lakas at mas matalas kaysa sa anumang tabak na may dalawang talim at tumatagos maging hanggang sa paghihiwalay ng kaluluwa at espiritu, at ng mga kasukasuan at ng kanilang utak sa buto, at may kakayahang umunawa ng mga kaisipan at mga intensiyon ng puso.”​—<span id="citationsource17"></span><a epub:type="noteref" href="#citation17">Hebreo 4:12</a>.</p>
<p id="q19" class="qu">19, 20. (a) Paano ka matutulungan ng Bibliya na suriin ang iyong sarili? (b) Paano mo maipakikita ang pasasalamat sa natatanging regalo ng Diyos, ang Bibliya?</p>
<p id="p28" data-pid="28" data-rel-pid="[54]" class="p28"><sup>19 </sup>Ang pagbabasa ng “salita,” o mensahe, ng Diyos sa Bibliya ay maaaring bumago sa ating buhay. Matutulungan tayo nito na lalong suriin ang ating sarili. Maaari nating sabihin na iniibig natin ang Diyos, ngunit ang ating pagtugon sa itinuturo ng kaniyang kinasihang Salita, ang Bibliya, ang siyang magsisiwalat ng ating totoong kaisipan, maging ang mismong intensiyon ng ating puso.</p>
<p id="p29" data-pid="29" data-rel-pid="[54]" class="p29"><sup>20 </sup>Ang Bibliya ay talagang isang aklat mula sa Diyos. Isa itong aklat na dapat basahin, pag-aralan, at pakamahalin. Ipakita ang iyong pasasalamat sa regalong ito ng Diyos sa pamamagitan ng patuloy na pagsusuri sa mga nilalaman nito. Habang ginagawa mo ito, magkakaroon ka ng malalim na unawa sa layunin ng Diyos para sa sangkatauhan. Tatalakayin sa <a href="1102005133.xhtml">susunod na kabanata</a> kung ano ang layuning iyan at kung paano ito matutupad.</p>
</div>
</div>
</div>
<div class="groupFootnote"><div id="footnote1"><p id="p31" data-pid="31"><a href="#footnotesource1">^ <span class="footnoteref">par. 6</span></a> Bagaman sinasabi ng ilang tao na sinasalungat ng ilang bahagi ng Bibliya ang ibang bahagi nito, walang basehan ang gayong pag-aangkin. Tingnan ang <span id="pcitationsource1"></span><a href="1102005132-extracted.xhtml#pcitation1">kabanata 7 ng aklat na <em>Ang Bibliya—Salita ng Diyos o ng Tao?</em></a> na inilathala ng mga Saksi ni Jehova.</p></div>
<div id="footnote2"><p id="p32" data-pid="32"><a href="#footnotesource2">^ <span class="footnoteref">par. 9</span></a> Halimbawa, pansinin ang detalye ng talaangkanan ni Jesus na masusumpungan sa <span id="citationsource18"></span><a href="1102005132-extracted.xhtml#citation18">Lucas 3:23-38</a>.</p></div>
<div id="footnote3"><p id="p33" data-pid="33"><a href="#footnotesource3">^ <span class="footnoteref">par. 16</span></a> Para sa higit na impormasyon tungkol sa hula sa Bibliya, tingnan <span id="pcitationsource2"></span><a href="1102005132-extracted.xhtml#pcitation2">ang pahina 27-9 ng brosyur na <em>Isang Aklat Para sa Lahat ng Tao</em></a><em>, </em>na inilathala ng mga Saksi ni Jehova.</p></div>
<div id="footnote4"><p id="p34" data-pid="34"><a href="#footnotesource4">^ <span class="footnoteref">par. 17</span></a> Ang pagkawasak ng Babilonya ay isa lamang halimbawa ng natupad na hula sa Bibliya. Kabilang sa iba pang halimbawa ang pagkawasak ng Tiro at Nineve. (<span id="citationsource19"></span><a epub:type="noteref" href="#citation19">Ezekiel 26:1-5;</a><span id="citationsource20"></span><a epub:type="noteref" href="#citation20"> Zefanias 2:13-15</a>) Gayundin, binanggit ng hula ni Daniel ang sunud-sunod na pandaigdig na mga imperyo na hahawak ng kapangyarihan pagkatapos ng Babilonya. Kabilang sa mga ito ang Medo-Persia at Gresya. (<span id="citationsource21"></span><a epub:type="noteref" href="#citation21">Daniel 8:5-7,</a><span id="citationsource22"></span><a epub:type="noteref" href="#citation22"> 20-22</a>) Tingnan ang Apendise, sa artikulong <a href="1102005152.xhtml">“Si Jesu-Kristo—Ang Ipinangakong Mesiyas</a>,” para sa pagtalakay sa maraming hula hinggil sa Mesiyas na natupad kay Jesu-Kristo.</p></div>
</div>
<div class="blockTeach"><aside><div id="p35" data-pid="35" class="boxTtl emphasized"><div><strong>KUNG ANO ANG ITINUTURO NG BIBLIYA</strong></div></div>
<div class="boxContent"><ul><li><p id="p36" data-pid="36" class="p36">  Ang Bibliya ay kinasihan ng Diyos at samakatuwid ay tumpak at maaasahan.​—<span id="citationsource23"></span><a epub:type="noteref" href="#citation23">2 Timoteo 3:16</a>.</p>
</li>
<li><p id="p37" data-pid="37" class="p37">  Ang impormasyong masusumpungan sa Salita ng Diyos ay praktikal sa pang-araw-araw na buhay.​—<span id="citationsource24"></span><a epub:type="noteref" href="#citation24">Isaias 48:17</a>.</p>
</li>
<li><p id="p38" data-pid="38" class="p38">  Ang mga pangako ng Diyos na masusumpungan sa Bibliya ay tiyak na matutupad.​—<span id="citationsource25"></span><a epub:type="noteref" href="#citation25">Bilang 23:19</a>.</p>
</li>
</ul>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation1"><p><a href="#citationsource1">^ <span class="footnoteref">par. 5</span></a> <strong>(2 Tim. 3:16)</strong> Ang lahat ng Kasulatan ay kinasihan ng Diyos at kapaki-pakinabang sa pagtuturo, sa pagsaway, sa pagtutuwid ng mga bagay-bagay, sa pagdidisiplina sa katuwiran,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation2"><p><a href="#citationsource2">^ <span class="footnoteref">par. 5</span></a> <strong>(2 Ped. 1:21)</strong> Sapagkat ang hula ay hindi kailanman dumating sa pamamagitan ng kalooban ng tao, kundi ang mga tao ay nagsalita mula sa Diyos habang ginagabayan sila ng banal na espiritu.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation3"><p><a href="#citationsource3">^ <span class="footnoteref">par. 5</span></a> <strong>(1 Tes. 2:13)</strong> Sa katunayan nga, iyan ang dahilan kung bakit din namin pinasasalamatan ang Diyos nang walang lubay, sapagkat nang tanggapin ninyo ang salita ng Diyos, na inyong narinig mula sa amin, tinanggap ninyo ito, hindi bilang salita ng mga tao, kundi, gaya ng kung ano nga ito sa totoo, bilang ang salita ng Diyos, na siyang gumagana rin sa inyo na mga mananampalataya.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation4"><p><a href="#citationsource4">^ <span class="footnoteref">par. 8</span></a> <strong>(Isa. 40:22)</strong> May Isa na tumatahan sa ibabaw ng bilog ng lupa, na ang mga nananahanan doon ay gaya ng mga tipaklong, ang Isa na nag-uunat ng langit na gaya ng manipis na gasa, na naglaladlad nito na parang isang toldang matatahanan,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation5"><p><a href="#citationsource5">^ <span class="footnoteref">par. 8</span></a> <strong>(Job 26:7)</strong> Iniuunat niya ang hilaga sa ibabaw ng dakong walang laman, Na ibinibitin ang lupa sa wala;</p><p></p></div></aside>
<aside epub:type="footnote"><div epub:type="footnote" class="extScrpCite" id="citation7"><p><a href="#citationsource7">^ <span class="footnoteref">par. 10</span></a> <strong>(2 Tim. 3:16)</strong> Ang lahat ng Kasulatan ay kinasihan ng Diyos at kapaki-pakinabang sa pagtuturo, sa pagsaway, sa pagtutuwid ng mga bagay-bagay, sa pagdidisiplina sa katuwiran,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation9"><p><a href="#citationsource9">^ <span class="footnoteref">par. 12</span></a> <strong>(Isa. 48:17)</strong> Ito ang sinabi ni Jehova, na iyong Manunubos, ang Banal ng Israel: “Ako, si Jehova, ang iyong Diyos, ang Isa na nagtuturo sa iyo upang makinabang ka, ang Isa na pumapatnubay sa iyo sa daan na dapat mong lakaran.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation10"><p><a href="#citationsource10">^ <span class="footnoteref">par. 13</span></a> <strong>(Isa. 13:19)</strong> At ang Babilonya, ang kagayakan ng mga kaharian, ang kagandahan ng pagmamapuri ng mga Caldeo, ay magiging gaya noong gibain ng Diyos ang Sodoma at Gomorra.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation11"><p><a href="#citationsource11">^ <span class="footnoteref">par. 13</span></a> <strong>(Isa. 14:22, 23)</strong> “At titindig ako laban sa kanila,” ang sabi ni Jehova ng mga hukbo. “At puputulin ko mula sa Babilonya ang pangalan at nalabi at supling at kaapu-apuhan,” ang sabi ni Jehova. <strong><sup>23 </sup></strong>“At gagawin ko siyang pag-aari ng mga porcupino at mga matambong lawa ng tubig, at wawalisin ko siya ng walis ng pagkalipol,” ang sabi ni Jehova ng mga hukbo.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation12"><p><a href="#citationsource12">^ <span class="footnoteref">par. 13</span></a> <strong>(Isa. 44:27-45:2)</strong> ang Isa na nagsasabi sa matubig na kalaliman, ‘Maging singaw ka; at ang lahat ng iyong mga ilog ay tutuyuin ko’; <strong><sup>28 </sup></strong>ang Isa na nagsasabi tungkol kay Ciro, ‘Siya ay aking pastol, at ang lahat ng kinalulugdan ko ay lubusan niyang tutuparin’; maging sa sinabi ko tungkol sa Jerusalem, ‘Siya ay muling itatayo,’ at tungkol sa templo, ‘Ilalatag ang iyong pundasyon.’ ” </p><p><strong>45 </strong>Ito ang sinabi ni Jehova sa kaniyang pinahiran, kay Ciro, na ang kanang kamay ay hinawakan ko, upang manupil ng mga bansa sa harap niya, nang sa gayon ay maalisan ko ng bigkis ang mga balakang ng mga hari; upang buksan sa harap niya ang mga pinto na may dalawang pohas, nang sa gayon ay hindi maisara ang mga pintuang-daan: <strong><sup>2 </sup></strong>“Sa unahan mo ay yayaon ako, at ang mga umbok ng lupa ay papatagin ko. Ang mga pintong tanso ay pagdudurug-durugin ko, at ang mga halang na bakal ay puputulin ko.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation13"><p><a href="#citationsource13">^ <span class="footnoteref">par. 16</span></a> <strong>(Isa. 13:20)</strong> Hindi siya kailanman tatahanan, ni mananahanan man siya sa sali’t salinlahi. At doon ay hindi magtatayo ng kaniyang tolda ang Arabe, at hindi pahihigain doon ng mga pastol ang kanilang mga kawan.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation14"><p><a href="#citationsource14">^ <span class="footnoteref">par. 16</span></a> <strong>(Isa. 14:22, 23)</strong> “At titindig ako laban sa kanila,” ang sabi ni Jehova ng mga hukbo. “At puputulin ko mula sa Babilonya ang pangalan at nalabi at supling at kaapu-apuhan,” ang sabi ni Jehova. <strong><sup>23 </sup></strong>“At gagawin ko siyang pag-aari ng mga porcupino at mga matambong lawa ng tubig, at wawalisin ko siya ng walis ng pagkalipol,” ang sabi ni Jehova ng mga hukbo.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation15"><p><a href="#citationsource15">^ <span class="footnoteref">par. 17</span></a> <strong>(Bil. 23:19)</strong> Ang Diyos ay hindi tao na magsisinungaling, Ni anak man ng sangkatauhan na magsisisi. Siya ba ang nagsabi niyaon at hindi niya gagawin, At siya ba ang nagsalita at hindi niya isasagawa?</p><p></p></div></aside>
<aside epub:type="footnote"><div epub:type="footnote" class="extScrpCite" id="citation16"><p><a href="#citationsource16">^ <span class="footnoteref">par. 17</span></a> <strong>(Tito 1:2)</strong> salig sa pag-asa sa buhay na walang hanggan na ipinangako ng Diyos, na hindi makapagsisinungaling, bago pa ang lubhang mahabang mga panahon,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation17"><p><a href="#citationsource17">^ <span class="footnoteref">par. 18</span></a> <strong>(Heb. 4:12)</strong> Sapagkat ang salita ng Diyos ay buháy at may lakas at mas matalas kaysa sa anumang tabak na may dalawang talim at tumatagos maging hanggang sa paghihiwalay ng kaluluwa at espiritu, at ng mga kasukasuan at ng kanilang utak sa buto, at may kakayahang umunawa ng mga kaisipan at mga intensiyon ng puso.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation19"><p><a href="#citationsource19">^ <strong>(Eze. 26:1-5)</strong></a> At nangyari nga nang ikalabing-isang taon, noong unang araw ng buwan, ang salita ni Jehova ay dumating sa akin, na nagsasabi: <strong><sup>2 </sup></strong>“Anak ng tao, sa dahilang ang Tiro ay nagsabi laban sa Jerusalem, ‘Aha! Nasira na siya, ang mga pinto ng mga bayan! Ang baling ay tiyak na sa akin. Mapupuno ako—nawasak na siya,’ <strong><sup>3 </sup></strong>kaya ito ang sinabi ng Soberanong Panginoong Jehova, ‘Narito, ako ay laban sa iyo, O Tiro, at isasampa ko laban sa iyo ang maraming bansa, kung paanong pinasasampa ng dagat ang mga alon nito. <strong><sup>4 </sup></strong>At tiyak na wawasakin nila ang mga pader ng Tiro at gigibain ang kaniyang mga tore, at kakayurin ko ang kaniyang alabok mula sa kaniya at gagawin ko siyang isang makintab at hantad na ibabaw ng malaking bato. <strong><sup>5 </sup></strong>Siya ay magiging dakong patuyuan ng mga pangubkob na lambat sa gitna ng dagat.’ “ ‘Sapagkat ako mismo ang nagsalita,’ ang sabi ng Soberanong Panginoong Jehova, ‘at siya ay magiging isang bagay na masasamsam ng mga bansa.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation20"><p><a href="#citationsource20">^ <strong>(Zef. 2:13-15)</strong></a> “At iuunat niya ang kaniyang kamay sa dakong hilaga, at wawasakin niya ang Asirya. At ang Nineve ay gagawin niyang tiwangwang na kaguhuan, isang pook na walang tubig na gaya ng ilang. <strong><sup>14 </sup></strong>At sa gitna niya, ang mga kawan ay hihigang nakaunat, ang lahat ng maiilap na hayop ng isang bansa. Kapuwa ang pelikano at ang porcupino ay magpapalipas ng gabi sa mga kapital ng kaniyang mga haligi. Isang tinig ang patuloy na aawit sa may bintana. Magkakaroon ng kagibaan sa pintuan; sapagkat ihahantad niya ang mismong panloob na dingding. <strong><sup>15 </sup></strong>Ito ang nagbubunying lunsod na dating nakaupong tiwasay, na nagsasabi sa kaniyang puso, ‘Ako nga, at wala nang iba pa.’ O ano’t siya ay naging bagay na panggigilalasan, isang dakong mahihigan ng maiilap na hayop! Bawat isa na daraan sa tabi niya ay sisipol; iwawagwag niya ang kaniyang kamay.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation21"><p><a href="#citationsource21">^ <strong>(Dan. 8:5-7)</strong></a> At sa ganang akin ay patuloy kong pinag-isipan, at, narito! may isang lalaking kambing na dumarating mula sa lubugan ng araw patungo sa ibabaw ng buong lupa, at hindi ito sumasayad sa lupa. At kung tungkol sa kambing na lalaki, may isang sungay na kapansin-pansin sa pagitan ng mga mata nito. <strong><sup>6 </sup></strong>At patuloy itong pumaroon hanggang sa barakong tupa na may dalawang sungay, na siyang nakita kong nakatayo sa harap ng daanang-tubig; at tinakbo niya ito sa kaniyang matinding pagngangalit. <strong><sup>7 </sup></strong>At nakita ko siyang papalapit sa barakong tupa, at siya ay nagpasimulang magpakita rito ng kapaitan, at kaniyang pinabagsak ang barakong tupa at binali ang dalawang sungay nito, at walang kapangyarihan ang barakong tupa upang makatayo sa harap niya. Kaya inihagis niya ito sa lupa at niyurakan, at ang barakong tupa ay walang naging tagapagligtas mula sa kaniyang kamay.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation22"><p><a href="#citationsource22">^ <strong>(Dan. 8:20-22)</strong></a> “Ang barakong tupa na iyong nakita na may dalawang sungay ay kumakatawan sa mga hari ng Media at Persia. <strong><sup>21 </sup></strong>At ang mabalahibong kambing na lalaki ay kumakatawan sa hari ng Gresya; at kung tungkol sa malaking sungay na nasa pagitan ng mga mata nito, iyon ay kumakatawan sa unang hari. <strong><sup>22 </sup></strong>At nang mabali ang isang iyon, anupat may apat na sa kalaunan ay tumayong kahalili nito, may apat na kaharian mula sa kaniyang bansa na tatayo, ngunit hindi taglay ang kaniyang kapangyarihan.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation23"><p><a href="#citationsource23">^ <strong>(2 Tim. 3:16)</strong></a> Ang lahat ng Kasulatan ay kinasihan ng Diyos at kapaki-pakinabang sa pagtuturo, sa pagsaway, sa pagtutuwid ng mga bagay-bagay, sa pagdidisiplina sa katuwiran,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation24"><p><a href="#citationsource24">^ <strong>(Isa. 48:17)</strong></a> Ito ang sinabi ni Jehova, na iyong Manunubos, ang Banal ng Israel: “Ako, si Jehova, ang iyong Diyos, ang Isa na nagtuturo sa iyo upang makinabang ka, ang Isa na pumapatnubay sa iyo sa daan na dapat mong lakaran.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation25"><p><a href="#citationsource25">^ <strong>(Bil. 23:19)</strong></a> Ang Diyos ay hindi tao na magsisinungaling, Ni anak man ng sangkatauhan na magsisisi. Siya ba ang nagsabi niyaon at hindi niya gagawin, At siya ba ang nagsalita at hindi niya isasagawa?</p><p></p></div></aside>
</div>
</div>
</body>
</html>
