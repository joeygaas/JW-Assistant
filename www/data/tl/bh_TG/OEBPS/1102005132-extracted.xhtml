<?xml version="1.0" encoding="utf-8" ?>
<html dir="ltr" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="TL">
<head>
<meta charset="utf-8" />
<title>Extracted Text:  2 Ang Bibliya—Isang Aklat Mula sa Diyos</title>
<link rel="stylesheet" href="css/extracted.css" type="text/css" />
</head>
<body>
<div class="groupExt">
<div class="groupExtScrpCite">
<div class="extScrpCite"><p><a href="1102005132.xhtml#citationsource6">^ <span class="footnoteref">par. 9</span></a> <strong>(Bil. 20:2-12)</strong> <span id="citation6"></span>At walang tubig para sa kapulungan, at nagsimula silang magtipun-tipon laban kay Moises at kay Aaron. <strong><sup>3 </sup></strong>At nakipagtalo ang bayan kay Moises at sinabi: “Pumanaw na sana kami nang pumanaw ang aming mga kapatid sa harap ni Jehova! <strong><sup>4 </sup></strong>At bakit ninyo dinala ang kongregasyon ni Jehova sa ilang na ito upang kami at ang aming mga hayop na pantrabaho ay mamatay roon? <strong><sup>5 </sup></strong>At bakit ninyo kami iniahon mula sa Ehipto upang dalhin kami sa masamang dakong ito? Hindi ito dako ng binhi at ng mga igos at ng mga punong ubas at ng mga granada, at walang tubig na maiinom.” <strong><sup>6 </sup></strong>At umalis si Moises at si Aaron mula sa harap ng kongregasyon tungo sa pasukan ng tolda ng kapisanan at isinubsob ang kanilang mga mukha, at ang kaluwalhatian ni Jehova ay nagsimulang lumitaw sa kanila. <strong><sup>7 </sup></strong>Nang magkagayon ay nagsalita si Jehova kay Moises, na sinasabi: <strong><sup>8 </sup></strong>“Kunin mo ang tungkod at tipunin mo ang kapulungan, ikaw at si Aaron na iyong kapatid, at magsalita kayo sa malaking bato sa kanilang paningin upang magbigay nga ito ng kaniyang tubig; at maglabas ka ng tubig para sa kanila mula sa malaking bato at bigyan mo ng maiinom ang kapulungan at ang kanilang mga hayop na pantrabaho.” <strong><sup>9 </sup></strong>Kaya kinuha ni Moises ang tungkod mula sa harap ni Jehova, gaya ng iniutos niya sa kaniya. <strong><sup>10 </sup></strong>Pagkatapos ay tinipon ni Moises at ni Aaron ang kongregasyon sa harap ng malaking bato, at sinabi niya sa kanila: “Makinig kayo ngayon, kayong mga mapaghimagsik! Maglalabas ba kami ng tubig para sa inyo mula sa malaking batong ito?” <strong><sup>11 </sup></strong>Sa gayon ay itinaas ni Moises ang kaniyang kamay at hinampas nang makalawang ulit ang malaking bato sa pamamagitan ng kaniyang tungkod; at nagsimulang lumabas ang maraming tubig, at ang kapulungan at ang kanilang mga hayop na pantrabaho ay nagsimulang uminom. <strong><sup>12 </sup></strong>Nang maglaon ay sinabi ni Jehova kay Moises at kay Aaron: “Sapagkat hindi kayo nagpakita ng pananampalataya sa akin upang pabanalin ako sa paningin ng mga anak ni Israel, kaya hindi ninyo dadalhin ang kongregasyong ito sa lupain na tiyak na ibibigay ko sa kanila.”</p><p></p></div>
<div class="extScrpCite"><p><a href="1102005132.xhtml#citationsource8">^ <span class="footnoteref">par. 11</span></a> <strong>(Mat. 5:1-7:29)</strong> <span id="citation8"></span>Nang makita niya ang mga pulutong ay umahon siya sa bundok; at pagkaupo niya ay lumapit sa kaniya ang kaniyang mga alagad; <strong><sup>2 </sup></strong>at ibinuka niya ang kaniyang bibig at nagsimulang magturo sa kanila, na nagsasabi: <strong><sup>3 </sup></strong>“Maligaya yaong mga palaisip sa kanilang espirituwal na pangangailangan, yamang ang kaharian ng langit ay sa kanila. <strong><sup>4 </sup></strong>“Maligaya yaong mga nagdadalamhati, yamang sila ay aaliwin. <strong><sup>5 </sup></strong>“Maligaya ang mga mahinahong-loob, yamang mamanahin nila ang lupa. <strong><sup>6 </sup></strong>“Maligaya yaong mga nagugutom at nauuhaw sa katuwiran, yamang sila ay bubusugin. <strong><sup>7 </sup></strong>“Maligaya ang mga maawain, yamang sila ay pagpapakitaan ng awa. <strong><sup>8 </sup></strong>“Maligaya ang mga dalisay ang puso, yamang makikita nila ang Diyos. <strong><sup>9 </sup></strong>“Maligaya ang mga mapagpayapa, yamang sila ay tatawaging ‘mga anak ng Diyos.’ <strong><sup>10 </sup></strong>“Maligaya yaong mga pinag-usig dahil sa katuwiran, yamang ang kaharian ng langit ay sa kanila. <strong><sup>11 </sup></strong>“Maligaya kayo kapag dinudusta kayo ng mga tao at pinag-uusig kayo at may-kasinungalingang sinasalita ang bawat uri ng balakyot na bagay laban sa inyo dahil sa akin. <strong><sup>12 </sup></strong>Magsaya kayo at lumukso sa kagalakan, yamang malaki ang inyong gantimpala sa langit; sapagkat sa gayong paraan nila pinag-usig ang mga propetang nauna sa inyo. <strong><sup>13 </sup></strong>“Kayo ang asin ng lupa; ngunit kung maiwala ng asin ang bisa nito, paano maisasauli ang alat nito? Hindi na ito magagamit pa sa anumang bagay kundi itatapon sa labas upang mayurakan ng mga tao. <strong><sup>14 </sup></strong>“Kayo ang liwanag ng sanlibutan. Ang isang lunsod ay hindi maitatago kapag nakatayo sa ibabaw ng bundok. <strong><sup>15 </sup></strong>Ang mga tao ay nagsisindi ng lampara at inilalagay iyon, hindi sa ilalim ng basket na panukat, kundi sa ibabaw ng patungan ng lampara, at ito ay nagliliwanag sa lahat niyaong mga nasa bahay. <strong><sup>16 </sup></strong>Sa gayunding paraan ay pasikatin ninyo ang inyong liwanag sa harap ng mga tao, upang makita nila ang inyong maiinam na gawa at magbigay ng kaluwalhatian sa inyong Ama na nasa langit. <strong><sup>17 </sup></strong>“Huwag ninyong isipin na ako ay pumarito upang sirain ang Kautusan o ang mga Propeta. Ako ay pumarito, hindi upang sumira, kundi upang tumupad; <strong><sup>18 </sup></strong>sapagkat katotohanang sinasabi ko sa inyo na mauuna pang lumipas ang langit at lupa kaysa lumipas sa anumang paraan ang isang pinakamaliit na titik o ang isang katiting na bahagi ng isang titik mula sa Kautusan at hindi maganap ang lahat ng mga bagay. <strong><sup>19 </sup></strong>Samakatuwid, ang sinumang lumalabag sa isa sa pinakamaliit na mga utos na ito at nagtuturo ng gayon sa sangkatauhan, siya ay tatawaging ‘pinakamaliit’ may kaugnayan sa kaharian ng langit. Kung tungkol naman sa sinumang nagsasagawa ng mga iyon at nagtuturo ng mga iyon, ang isang ito ay tatawaging ‘dakila’ may kaugnayan sa kaharian ng langit. <strong><sup>20 </sup></strong>Sapagkat sinasabi ko sa inyo na kung ang inyong katuwiran ay hindi nananagana nang higit kaysa roon sa mga eskriba at mga Pariseo, hindi kayo sa anumang paraan makapapasok sa kaharian ng langit. <strong><sup>21 </sup></strong>“Narinig ninyo na sinabi sa mga tao noong sinaunang mga panahon, ‘Huwag kang papaslang; ngunit ang sinumang pumaslang ay magsusulit sa hukuman ng katarungan.’ <strong><sup>22 </sup></strong>Gayunman, sinasabi ko sa inyo na ang bawat isa na patuloy na napopoot sa kaniyang kapatid ay magsusulit sa hukuman ng katarungan; ngunit ang sinumang nagsasalita sa kaniyang kapatid ng isang di-mabigkas na salita ng paghamak ay magsusulit sa Kataas-taasang Hukuman; samantalang ang sinumang nagsasabi, ‘Ikaw na kasuklam-suklam na mangmang!’ ay nararapat sa maapoy na Gehenna. <strong><sup>23 </sup></strong>“Kung gayon, kapag dinadala mo sa altar ang iyong kaloob at doon ay naalaala mo na ang iyong kapatid ay may isang bagay na laban sa iyo, <strong><sup>24 </sup></strong>iwan mo roon sa harap ng altar ang iyong kaloob, at umalis ka; makipagpayapaan ka muna sa iyong kapatid, at kung magkagayon, sa pagbalik mo, ihandog mo ang iyong kaloob. <strong><sup>25 </sup></strong>“Makipag-ayos kang madali sa isa na nagrereklamo sa batas laban sa iyo, habang kasama ka niya sa daan patungo roon, upang sa paanuman ay hindi ka ibigay sa hukom ng nagrereklamo, at ang hukom naman sa tagapaglingkod sa hukuman, at itapon ka sa bilangguan. <strong><sup>26 </sup></strong>Sinasabi ko sa iyo sa katotohanan, Talagang hindi ka lalabas mula roon hanggang sa mabayaran mo ang huling barya na napakaliit ang halaga. <strong><sup>27 </sup></strong>“Narinig ninyo na sinabi, ‘Huwag kang mangangalunya.’ <strong><sup>28 </sup></strong>Ngunit sinasabi ko sa inyo na ang bawat isa na patuloy na tumitingin sa isang babae upang magkaroon ng masidhing pagnanasa sa kaniya ay nangalunya na sa kaniya sa kaniyang puso. <strong><sup>29 </sup></strong>Ngayon, kung ang kanang mata mong iyan ay nagpapatisod sa iyo, dukitin mo ito at itapon mula sa iyo. Sapagkat higit na kapaki-pakinabang sa iyo na isa sa iyong mga sangkap ang mawala sa iyo kaysa ang buong katawan mo ang ihagis sa Gehenna. <strong><sup>30 </sup></strong>Gayundin, kung ang kanang kamay mo ay nagpapatisod sa iyo, putulin mo ito at itapon mula sa iyo. Sapagkat higit na kapaki-pakinabang sa iyo na isa sa iyong mga sangkap ang mawala kaysa ang buong katawan mo ang mapunta sa Gehenna. <strong><sup>31 </sup></strong>“Bukod diyan ay sinabi, ‘Sinumang dumiborsiyo sa kaniyang asawang babae, bigyan niya ito ng isang kasulatan ng diborsiyo.’ <strong><sup>32 </sup></strong>Gayunman, sinasabi ko sa inyo na ang bawat isa na dumidiborsiyo sa kaniyang asawang babae, malibang dahil sa pakikiapid, ay nagpapangyaring malantad siya sa pangangalunya, at ang sinumang mag-asawa ng isang babaing diniborsiyo ay nangangalunya. <strong><sup>33 </sup></strong>“Muli ay narinig ninyo na sinabi sa mga tao noong sinaunang mga panahon, ‘Huwag kang susumpa nang hindi mo gagawin, kundi tuparin mo ang iyong mga panata kay Jehova.’ <strong><sup>34 </sup></strong>Gayunman, sinasabi ko sa inyo: Huwag mong ipanumpa sa paanuman, kahit ang langit, sapagkat iyon ang trono ng Diyos; <strong><sup>35 </sup></strong>ni ang lupa, sapagkat ito ang tuntungan ng kaniyang mga paa; ni ang Jerusalem, sapagkat iyon ang lunsod ng dakilang Hari. <strong><sup>36 </sup></strong>Ni ipanunumpa mo man ang iyong ulo, sapagkat hindi mo magagawang puti o itim ang isang buhok. <strong><sup>37 </sup></strong>Ang inyo lamang salitang <em>Oo </em>ay mangahulugang Oo, ang inyong <em>Hindi, </em>Hindi; sapagkat ang lumabis sa mga ito ay mula sa isa na balakyot. <strong><sup>38 </sup></strong>“Narinig ninyo na sinabi, ‘Mata para sa mata at ngipin para sa ngipin.’ <strong><sup>39 </sup></strong>Gayunman, sinasabi ko sa inyo: Huwag mong labanan siya na balakyot; kundi sinumang sumampal sa iyo sa iyong kanang pisngi, iharap mo rin sa kaniya ang kabila. <strong><sup>40 </sup></strong>At kung nais ng isang tao na magtungo sa hukuman na kasama ka at ariin ang iyong panloob na kasuutan, hayaan mong mapasakaniya rin ang iyong panlabas na kasuutan; <strong><sup>41 </sup></strong>at kung ang isang may awtoridad ay pumipilit sa iyo na maglingkod ng isang milya, sumama ka sa kaniya ng dalawang milya. <strong><sup>42 </sup></strong>Magbigay ka sa humihingi sa iyo, at huwag mong talikuran ang nagnanais manghiram sa iyo nang walang patubo. <strong><sup>43 </sup></strong>“Narinig ninyo na sinabi, ‘Iibigin mo ang iyong kapuwa at kapopootan mo ang iyong kaaway.’ <strong><sup>44 </sup></strong>Gayunman, sinasabi ko sa inyo: Patuloy na ibigin ang inyong mga kaaway at ipanalangin yaong mga umuusig sa inyo; <strong><sup>45 </sup></strong>upang mapatunayan ninyo na kayo ay mga anak ng inyong Ama na nasa langit, yamang pinasisikat niya ang kaniyang araw sa mga taong balakyot at sa mabubuti at nagpapaulan sa mga taong matuwid at sa mga di-matuwid. <strong><sup>46 </sup></strong>Sapagkat kung iniibig ninyo yaong mga umiibig sa inyo, anong gantimpala mayroon kayo? Hindi ba ginagawa rin ng mga maniningil ng buwis ang gayunding bagay? <strong><sup>47 </sup></strong>At kung ang inyong mga kapatid lamang ang binabati ninyo, anong pambihirang bagay ang inyong ginagawa? Hindi ba ginagawa rin ng mga tao ng mga bansa ang gayunding bagay? <strong><sup>48 </sup></strong>Kaya nga dapat kayong magpakasakdal, kung paanong ang inyong makalangit na Ama ay sakdal. </p><p><strong>6 </strong>“Pakaingatan ninyo na huwag isagawa ang inyong katuwiran sa harap ng mga tao upang mamasdan nila; kung hindi ay wala kayong magiging gantimpala sa inyong Ama na nasa langit. <strong><sup>2 </sup></strong>Kaya kapag nagbibigay ka ng mga kaloob ng awa, huwag kang hihihip ng trumpeta sa unahan mo, gaya ng ginagawa ng mga mapagpaimbabaw sa mga sinagoga at sa mga lansangan, upang luwalhatiin sila ng mga tao. Katotohanang sinasabi ko sa inyo, Taglay na nilang lubos ang kanilang gantimpala. <strong><sup>3 </sup></strong>Ngunit ikaw, kapag nagbibigay ng mga kaloob ng awa, huwag mong ipaalam sa iyong kaliwang kamay kung ano ang ginagawa ng iyong kanan, <strong><sup>4 </sup></strong>upang ang iyong mga kaloob ng awa ay maging lihim; sa gayon ang iyong Ama na tumitingin sa lihim ang gaganti sa iyo. <strong><sup>5 </sup></strong>“Gayundin, kapag mananalangin kayo, huwag kayong maging gaya ng mga mapagpaimbabaw; sapagkat nais nilang manalangin nang nakatayo sa mga sinagoga at sa mga panulukan ng malalapad na daan upang makita ng mga tao. Katotohanang sinasabi ko sa inyo, Taglay na nilang lubos ang kanilang gantimpala. <strong><sup>6 </sup></strong>Gayunman, ikaw, kapag mananalangin ka, pumasok ka sa iyong pribadong silid at, pagkasara ng iyong pinto, manalangin ka sa iyong Ama na nasa lihim; sa gayon ang iyong Ama na tumitingin sa lihim ang gaganti sa iyo. <strong><sup>7 </sup></strong>Ngunit kapag nananalangin, huwag ninyong sabihin ang gayunding mga bagay nang paulit-ulit, gaya ng ginagawa ng mga tao ng mga bansa, sapagkat inaakala nila na pakikinggan sila dahil sa kanilang paggamit ng maraming salita. <strong><sup>8 </sup></strong>Kaya, huwag kayong maging tulad nila, sapagkat nalalaman ng Diyos na inyong Ama kung anong mga bagay ang kinakailangan ninyo bago pa man ninyo hingin sa kaniya. <strong><sup>9 </sup></strong>“Manalangin kayo, kung gayon, sa ganitong paraan: “ ‘Ama namin na nasa langit, pakabanalin nawa ang iyong pangalan. <strong><sup>10 </sup></strong>Dumating nawa ang iyong kaharian. Mangyari nawa ang iyong kalooban, kung paano sa langit, gayundin sa lupa. <strong><sup>11 </sup></strong>Ibigay mo sa amin ngayon ang aming tinapay para sa araw na ito; <strong><sup>12 </sup></strong>at patawarin mo kami sa aming mga pagkakautang, kung paanong pinatawad din namin ang mga may utang sa amin. <strong><sup>13 </sup></strong>At huwag mo kaming dalhin sa tukso, kundi iligtas mo kami mula sa isa na balakyot.’ <strong><sup>14 </sup></strong>“Sapagkat kung pinatatawad ninyo ang mga tao sa kanilang mga pagkakamali, patatawarin din kayo ng inyong makalangit na Ama; <strong><sup>15 </sup></strong>samantalang kung hindi ninyo pinatatawad ang mga tao sa kanilang mga pagkakamali, hindi rin naman patatawarin ng inyong Ama ang inyong mga pagkakamali. <strong><sup>16 </sup></strong>“Kapag nag-aayuno kayo, huwag na kayong magmukhang malungkot na tulad ng mga mapagpaimbabaw, sapagkat pinasasamâ nila ang anyo ng kanilang mga mukha upang magtingin silang nag-aayuno sa mga tao. Katotohanang sinasabi ko sa inyo, Taglay na nilang lubos ang kanilang gantimpala. <strong><sup>17 </sup></strong>Ngunit ikaw, kapag nag-aayuno, langisan mo ang iyong ulo at hilamusan mo ang iyong mukha, <strong><sup>18 </sup></strong>upang magtingin kang nag-aayuno, hindi sa mga tao, kundi sa iyong Ama na nasa lihim; sa gayon ang iyong Ama na tumitingin sa lihim ang gaganti sa iyo. <strong><sup>19 </sup></strong>“Huwag na kayong mag-imbak para sa inyong sarili ng mga kayamanan sa lupa, kung saan ang tangà at kalawang ay nang-uubos, at kung saan ang mga magnanakaw ay nanloloob at nagnanakaw. <strong><sup>20 </sup></strong>Sa halip, mag-imbak kayo para sa inyong sarili ng mga kayamanan sa langit, kung saan kahit ang tangà o ang kalawang man ay hindi nang-uubos, at kung saan ang mga magnanakaw ay hindi nanloloob at nagnanakaw. <strong><sup>21 </sup></strong>Sapagkat kung nasaan ang iyong kayamanan, doroon din ang iyong puso. <strong><sup>22 </sup></strong>“Ang lampara ng katawan ay ang mata. Kaya nga, kung ang iyong mata ay simple, ang buong katawan mo ay magiging maliwanag; <strong><sup>23 </sup></strong>ngunit kung ang iyong mata ay balakyot, ang buong katawan mo ay magiging madilim. Kung sa katunayan ang liwanag na nasa iyo ay kadiliman, kay tindi nga ng kadilimang iyon! <strong><sup>24 </sup></strong>“Walang sinuman ang maaaring magpaalipin sa dalawang panginoon; sapagkat alinman sa kapopootan niya ang isa at iibigin ang ikalawa, o pipisan siya sa isa at hahamakin ang ikalawa. Hindi kayo maaaring magpaalipin sa Diyos at sa Kayamanan. <strong><sup>25 </sup></strong>“Dahil dito ay sinasabi ko sa inyo: Huwag na kayong mabalisa tungkol sa inyong mga kaluluwa kung ano ang inyong kakainin o kung ano ang inyong iinumin, o tungkol sa inyong mga katawan kung ano ang inyong isusuot. Hindi ba higit na mahalaga ang kaluluwa kaysa sa pagkain at ang katawan kaysa sa pananamit? <strong><sup>26 </sup></strong>Masdan ninyong mabuti ang mga ibon sa langit, sapagkat hindi sila naghahasik ng binhi o gumagapas o nagtitipon sa mga kamalig; gayunman ay pinakakain sila ng inyong makalangit na Ama. Hindi ba mas mahalaga kayo kaysa sa kanila? <strong><sup>27 </sup></strong>Sino sa inyo ang sa pagkabalisa ay makapagdaragdag ng isang siko sa haba ng kaniyang buhay? <strong><sup>28 </sup></strong>Gayundin, may kinalaman sa pananamit, bakit kayo nababalisa? Kumuha kayo ng aral mula sa mga liryo sa parang, kung paano sila tumutubo; hindi sila nagpapagal, ni nag-iikid man; <strong><sup>29 </sup></strong>ngunit sinasabi ko sa inyo na kahit si Solomon sa kaniyang buong kaluwalhatian ay hindi nagayakan na gaya ng isa sa mga ito. <strong><sup>30 </sup></strong>Kung dinaramtan nga ng Diyos nang gayon ang pananim sa parang, na narito ngayon at bukas ay inihahagis sa pugon, hindi ba mas lalong daramtan niya kayo, kayo na may kakaunting pananampalataya? <strong><sup>31 </sup></strong>Kaya huwag kayong mabalisa at magsabing, ‘Ano ang aming kakainin?’ o, ‘Ano ang aming iinumin?’ o, ‘Ano ang aming isusuot?’ <strong><sup>32 </sup></strong>Sapagkat ang lahat ng ito ang mga bagay na masikap na hinahanap ng mga bansa. Sapagkat nalalaman ng inyong makalangit na Ama na kailangan ninyo ang lahat ng mga bagay na ito. <strong><sup>33 </sup></strong>“Patuloy, kung gayon, na hanapin muna ang kaharian at ang kaniyang katuwiran, at ang lahat ng iba pang mga bagay na ito ay idaragdag sa inyo. <strong><sup>34 </sup></strong>Kaya, huwag kayong mabalisa tungkol sa susunod na araw, sapagkat ang susunod na araw ay magkakaroon ng sarili nitong mga kabalisahan. Sapat na para sa bawat araw ang sarili nitong kasamaan. </p><p><strong>7 </strong>“Huwag na kayong humatol upang hindi kayo mahatulan; <strong><sup>2 </sup></strong>sapagkat sa hatol na inyong inihahatol ay hahatulan kayo; at ang panukat na inyong ipinanunukat ay ipanunukat nila sa inyo. <strong><sup>3 </sup></strong>Kung gayon, bakit mo tinitingnan ang dayami sa mata ng iyong kapatid, ngunit hindi mo isinasaalang-alang ang tahilan sa iyong sariling mata? <strong><sup>4 </sup></strong>O paano mo masasabi sa iyong kapatid, ‘Pahintulutan mo akong alisin ang dayami mula sa iyong mata’; gayong, narito! isang tahilan ang nasa iyong sariling mata? <strong><sup>5 </sup></strong>Mapagpaimbabaw! Alisin mo muna ang tahilan mula sa iyong sariling mata, at kung magkagayon ay makikita mo nang malinaw kung paano aalisin ang dayami mula sa mata ng iyong kapatid. <strong><sup>6 </sup></strong>“Huwag ninyong ibigay sa mga aso ang anumang banal, ni ihagis man ang inyong mga perlas sa harap ng mga baboy, upang hindi nila yurakan ang mga iyon sa ilalim ng kanilang mga paa at bumaling at kayo ay lapain. <strong><sup>7 </sup></strong>“Patuloy na humingi, at ibibigay ito sa inyo; patuloy na maghanap, at kayo ay makasusumpong; patuloy na kumatok, at bubuksan ito sa inyo. <strong><sup>8 </sup></strong>Sapagkat bawat isa na humihingi ay tumatanggap, at bawat isa na naghahanap ay nakasusumpong, at sa bawat isa na kumakatok ay bubuksan ito. <strong><sup>9 </sup></strong>Tunay nga, sinong tao sa gitna ninyo ang hinihingan ng kaniyang anak ng tinapay—hindi niya siya bibigyan ng bato, hindi ba? <strong><sup>10 </sup></strong>O, kaya, hihingi siya ng isda—hindi niya siya bibigyan ng serpiyente, hindi ba? <strong><sup>11 </sup></strong>Samakatuwid, kung kayo, bagaman balakyot, ay marunong magbigay ng mabubuting kaloob sa inyong mga anak, lalo pa ngang higit na ang inyong Ama na nasa langit ay magbibigay ng mabubuting bagay sa mga humihingi sa kaniya! <strong><sup>12 </sup></strong>“Lahat ng mga bagay, kung gayon, na ibig ninyong gawin ng mga tao sa inyo, gayundin ang dapat ninyong gawin sa kanila; ito, sa katunayan, ang kahulugan ng Kautusan at ng mga Propeta. <strong><sup>13 </sup></strong>“Pumasok kayo sa makipot na pintuang-daan; sapagkat malapad at maluwang ang daan na umaakay patungo sa pagkapuksa, at marami ang mga pumapasok dito; <strong><sup>14 </sup></strong>samantalang makipot ang pintuang-daan at masikip ang daan na umaakay patungo sa buhay, at kakaunti ang mga nakasusumpong nito. <strong><sup>15 </sup></strong>“Maging mapagbantay kayo sa mga bulaang propeta na lumalapit sa inyo na nakadamit-tupa, ngunit sa loob ay mga dayukdok na lobo sila. <strong><sup>16 </sup></strong>Sa kanilang mga bunga ay makikilala ninyo sila. Ang mga tao ay hindi pumipitas ng ubas mula sa mga tinik o ng igos mula sa mga dawag, hindi ba? <strong><sup>17 </sup></strong>Gayundin bawat mabuting punungkahoy ay nagluluwal ng mainam na bunga, ngunit bawat bulok na punungkahoy ay nagluluwal ng walang-kabuluhang bunga; <strong><sup>18 </sup></strong>ang mabuting punungkahoy ay hindi makapamumunga ng walang-kabuluhang bunga, ni ang bulok na punungkahoy man ay makapagluluwal ng mainam na bunga. <strong><sup>19 </sup></strong>Bawat punungkahoy na hindi nagluluwal ng mainam na bunga ay pinuputol at inihahagis sa apoy. <strong><sup>20 </sup></strong>Kung gayon nga, sa kanilang mga bunga ay makikilala ninyo ang mga taong iyon. <strong><sup>21 </sup></strong>“Hindi ang bawat nagsasabi sa akin, ‘Panginoon, Panginoon,’ ay papasok sa kaharian ng langit, kundi ang isa na gumagawa ng kalooban ng aking Ama na nasa langit. <strong><sup>22 </sup></strong>Marami ang magsasabi sa akin sa araw na iyon, ‘Panginoon, Panginoon, hindi ba kami nanghula sa pangalan mo, at nagpalayas ng mga demonyo sa pangalan mo, at nagsagawa ng maraming makapangyarihang gawa sa pangalan mo?’ <strong><sup>23 </sup></strong>At kung magkagayon ay ipahahayag ko sa kanila: Hindi ko kayo kailanman nakilala! Lumayo kayo sa akin, kayong mga manggagawa ng katampalasanan. <strong><sup>24 </sup></strong>“Kaya nga ang bawat isa na dumirinig sa mga pananalita kong ito at nagsasagawa ng mga iyon ay itutulad sa isang taong maingat, na nagtayo ng kaniyang bahay sa ibabaw ng batong-limpak. <strong><sup>25 </sup></strong>At ang ulan ay bumuhos at ang baha ay dumating at ang hangin ay humihip at humampas sa bahay na iyon, ngunit hindi ito gumuho, sapagkat ito ay itinatag sa ibabaw ng batong-limpak. <strong><sup>26 </sup></strong>Karagdagan pa, ang bawat isa na nakaririnig sa mga pananalita kong ito at hindi nagsasagawa ng mga iyon ay itutulad sa isang taong mangmang, na nagtayo ng kaniyang bahay sa buhanginan. <strong><sup>27 </sup></strong>At ang ulan ay bumuhos at ang baha ay dumating at ang hangin ay humihip at humampas sa bahay na iyon at ito ay gumuho, at ang pagbagsak nito ay matindi.” <strong><sup>28 </sup></strong>Ngayon nang matapos na ni Jesus ang mga pananalitang ito, bilang resulta ay lubhang namangha ang mga pulutong sa kaniyang paraan ng pagtuturo; <strong><sup>29 </sup></strong>sapagkat siya ay nagtuturo sa kanila na gaya ng isang taong may awtoridad, at hindi gaya ng kanilang mga eskriba.</p><p></p></div>
<div class="extScrpCite"><p><a href="1102005132.xhtml#citationsource18">^ <strong>(Luc. 3:23-38)</strong></a> <span id="citation18"></span>Karagdagan pa, si Jesus mismo, nang pasimulan niya ang kaniyang gawain, ay mga tatlumpung taóng gulang, na anak, gaya nga ng opinyon, ni Jose, na anak ni Heli, <strong><sup>24 </sup></strong>na anak ni Matat, na anak ni Levi, na anak ni Melqui, na anak ni Jannai, na anak ni Jose, <strong><sup>25 </sup></strong>na anak ni Matatias, na anak ni Amos, na anak ni Nahum, na anak ni Esli, na anak ni Nagai, <strong><sup>26 </sup></strong>na anak ni Maat, na anak ni Matatias, na anak ni Semein, na anak ni Josec, na anak ni Joda, <strong><sup>27 </sup></strong>na anak ni Joanan, na anak ni Resa, na anak ni Zerubabel, na anak ni Sealtiel, na anak ni Neri, <strong><sup>28 </sup></strong>na anak ni Melqui, na anak ni Adi, na anak ni Cosam, na anak ni Elmadam, na anak ni Er, <strong><sup>29 </sup></strong>na anak ni Jesus, na anak ni Eliezer, na anak ni Jorim, na anak ni Matat, na anak ni Levi, <strong><sup>30 </sup></strong>na anak ni Symeon, na anak ni Hudas, na anak ni Jose, na anak ni Jonam, na anak ni Eliakim, <strong><sup>31 </sup></strong>na anak ni Melea, na anak ni Mena, na anak ni Matata, na anak ni Natan, na anak ni David, <strong><sup>32 </sup></strong>na anak ni Jesse, na anak ni Obed, na anak ni Boaz, na anak ni Salmon, na anak ni Nason, <strong><sup>33 </sup></strong>na anak ni Aminadab, na anak ni Arni, na anak ni Hezron, na anak ni Perez, na anak ni Juda, <strong><sup>34 </sup></strong>na anak ni Jacob, na anak ni Isaac, na anak ni Abraham, na anak ni Tera, na anak ni Nahor, <strong><sup>35 </sup></strong>na anak ni Serug, na anak ni Reu, na anak ni Peleg, na anak ni Eber, na anak ni Shela, <strong><sup>36 </sup></strong>na anak ni Cainan, na anak ni Arpacsad, na anak ni Sem, na anak ni Noe, na anak ni Lamec, <strong><sup>37 </sup></strong>na anak ni Matusalem, na anak ni Enoc, na anak ni Jared, na anak ni Mahalaleel, na anak ni Cainan, <strong><sup>38 </sup></strong>na anak ni Enos, na anak ni Set, na anak ni Adan, na anak ng Diyos.</p><p></p></div>
</div>
<div class="groupExtPubRef">
<div class="extPubRef"><p><a href="1102005132.xhtml#pcitationsource1">^ <span id="pcitation1"></span><strong>***gm p. 87-97 Sinasalungat ba ng Bibliya ang Sarili?***</strong></a><br /><strong>Kabanata 7</strong></p><p><strong>Sinasalungat ba ng Bibliya ang Sarili?</strong></p><p>Isang paratang na madalas gawin laban sa Bibliya ay na sumasalungat ito sa sarili. Madalas, ang mga nagpaparatang ay hindi pa talaga nakapagbasa ng Bibliya; inuulit lamang nila ang kanilang narinig. Gayunman, ang iba ay nakabasa ng wari’y pagkakasalungatan kaya sila ay lubhang nababahala dito.</p><p>KUNG ito nga’y talagang Salita ng Diyos, ang Bibliya ay dapat na nagkakasuwato, hindi nagkakasalungatan. Kaya, bakit may mga talata na tila kasalungat ng iba? Bilang sagot, dapat tandaan na, bagaman ang Bibliya’y Salita ng Diyos, iba-iba ang sumulat nito sa loob ng maraming dantaon. Sila ay may iba’t-ibang pinagmulan, estilo ng pagsulat, at mga kaloob, kaya maaaninaw ito sa kanilang isinulat.</p><p><sup>2 </sup>Bukod dito, kapag dalawa o higit pa ang nagsasalaysay sa iisang pangyayari, maaaring isama ng isa ang mga detalye na inaalis ng iba. Karagdagan pa, ang isang paksa ay maaaring iharap ng magkakaibang manunulat sa magkakaibang paraan. Maaaring sumulat ang isa ayon sa panahon, samantalang ibang kaayusan naman ang maaaring sundin ng iba. Sa kabanatang ito, ihaharap namin ang ilang di-umano’y pagkakasalungatan sa Bibliya at isasaalang-alang kung papaano ito pagtutugmain, salig sa binabanggit sa itaas.</p><p><strong>Mga Saksing Hindi Nagsabwatan</strong></p><p><sup>3 </sup>Nagkakaroon ng “salungatan” kapag may dalawa o higit pang ulat sa iisang pangyayari. Halimbawa, sa Mateo 8:5 mababasa natin na pagdating ni Jesus sa Capernaum, “sinalubong siya ng isang senturion, na namanhik sa kaniya,” at nakiusap ito kay Jesus na pagalingin ang kaniyang alila. Nguni’t sa Lucas 7:3, mababasa natin na ang senturion ay “nagsugo ng matatandang Judio upang pakiusapan [si Jesus] na pumaroon at iligtas ang kaniyang alipin.” Ang senturion ba ay nakipag-usap mismo kay Jesus, o ang matatandang sinugo niya?</p><p><sup>4 </sup>Maliwanag na ang sagot ay isinugo niya ang matatandang Judio. Bakit, kung gayon sinabi ni Mateo na siya mismo ang nakiusap kay Jesus? Sapagka’t, ang totoo, nakiusap siya kay Jesus sa tulong ng matatandang Judio. Ang matatanda ang naging tagapagsalita niya.</p><p><sup>5 </sup>Upang ilarawan ito, basahin ang 2 Cronica 3:1: “Sa wakas ay sinimulan ni Solomon na itayo ang bahay ni Jehova sa Jerusalem.” Sa dakong huli, ay mababasa natin: “Ganito tinapos ni Solomon ang bahay ni Jehova.” (2 Cronica 7:11) Personal bang itinayo ni Solomon ang templo mula pasimula hanggang katapusan? Tiyak na hindi. Ang aktuwal na pagtatayo ay ginawa ng mga bihasa at karaniwang manggagawa. Subali’t si Solomon ang nag-organisa sa gawain, siya ang may pananagutan. Kaya, sinasabi ng Bibliya na itinayo niya ang bahay. Kahawig nito, sinasabi ng Ebanghelyo ni Mateo na ang senturion ang lumapit kay Jesus. Nguni’t idinadagdag ni Lucas ang detalye ng paglapit niya <em>sa pamamagitan </em>ng matatanda.</p><p><sup>6 </sup>Narito pa ang isang halimbawa. Sa Mateo 20:20, 21 ay sinasabi: “Lumapit [kay Jesus] ang ina ng mga anak na lalaki ni Zebedeo, na nagpatirapa sa harapan niya at may hinihinging isang bagay sa kaniya.” Hiniling niya na pagkalooban ang kaniyang mga anak ng pinakapangunahing puwesto pagdating ni Jesus sa kaniyang Kaharian. Mababasa natin ang ulat ni Marcos sa pangyayari ding ito: “Nagsilapit [kay Jesus] si Santiago at si Juan, na mga anak ni Zebedeo, at nagsabi sa kaniya: ‘Guro, ibig naming gawin mo ang anomang aming hingin sa iyo.’ ” (Marcos 10:35-37) Ang mga anak ba ni Zebedeo, o ang ina nila, ang mismong nakiusap kay Jesus?</p><p><sup>7 </sup>Maliwanag, na ang dalawang anak ni Zebedeo ang humiling, gaya ng sinabi ni Marcos. Subali’t ginawa ito <em>sa pamamagitan </em>ng kanilang ina. Siya ang tagapagsalita nila. Sinusuhayan ito ng ulat ni Mateo na, nang marinig ng ibang apostol ang ginawa ng ina ng mga anak ni Zebedeo, sila ay nagalit, hindi sa ina, kundi sa “magkapatid.”<wbr />—Mateo 20:24.</p><p><sup>8 </sup>Narinig na ba ninyo ang dalawang nagkukuwentuhan ng isang pangyayari na kapuwa nila nasaksihan? Napansin ba ninyo na bawa’t isa ay nagdiriin ng mga detalye na nakatawag-pansin sa kaniya? Baka may nalaktawan ang isa na naikuwento naman ng ikalawa. Pero, kapuwa pa rin sila nagsasabi ng totoo. Ganoon din sa apat na Ebanghelyo sa ministeryo ni Jesus, at sa iba pang pangyayari na iniulat ng mahigit sa isang manunulat ng Bibliya. Lahat ay gumawa ng wastong ulat bagaman ang isa ay bumabanggit ng mga detalye na nalalaktawan ng iba. Sa pagsasaalang-alang ng bawa’t ulat, isang mas maliwanag na larawan ang natatamo. Ang ganitong pagkakaiba ay patotoo na ang Bibliya ay malaya sa pagsasabwatan. At ang mahalagang pagkakasuwato nito ay katibayayan na yaon ay totoo.</p><p><strong>Basahin ang Konteksto</strong></p><p><sup>9 </sup>Madalas, nalulutas ang tila pagkakasalungatan kung babasahin lamang ang konteksto. Kuning halimbawa ang problema tungkol sa asawa ni Cain. Mababasa natin sa Genesis 4:1, 2: “At ipinanganak [ni Eba] si Cain at nagsabi: ‘Nagkaanak ako ng lalaki sa tulong ni Jehova.’ Nang dakong huli ay muli siyang nanganak, sa kaniyang kapatid na si Abel.” Gaya ng alam-na-alam na, pinatay ni Cain si Abel; nguni’t pagkaraan nito, si Cain ay nag-asawa at nagkaanak. (Genesis 4:17) Kung dadalawa ang anak nina Adan at Eba, saan nakuha ni Cain ang asawa niya?</p><p><sup>10 </sup>Ang sagot ay higit sa dalawa ang naging anak nina Adan at Eba. Ayon sa konteksto, malaki ang naging pamilya nila. Sa Genesis 5:3 mababasa natin na si Adan ay nagkaanak uli ng lalaki na tinawag  niyang Set at, sa susunod na bersikulo, ay sinasabi: “Nagkaanak siya ng mga lalaki at babae.” (Genesis 5:4) Kaya napangasawa ni Cain ang isa niyang kapatid o pamangkin. Sa maagang yugtong yaon ng kasaysayan, nang napakalapit pa ng tao sa kasakdalan, maliwanag na ang gayong pag-aasawa ay hindi pa naging mapanganib sa supling na gaya ng sa ngayon.</p><p><sup>11 </sup>Ang pagsasaalang-alang sa konteksto ay tutulong din upang maunawaan ang di-umano’y salungatan nina apostol Pablo at Santiago. Sa Efeso 2:8, 9, sinabi ni Pablo na ang Kristiyano ay naliligtas sa pamamagitan ng pananampalataya, hindi ng gawa. Sinabi niya: “Kayo’y nangaligtas sa pamamagitan ng pananampalataya . . . hindi sa pamamagitan ng gawa.” Gayunman, iginigiit ni Santiago ang halaga ng mga gawa. Sinabi niya: “Kung paanong ang katawan na walang espiritu ay patay, ay gayon din ang pananampalataya na walang mga gawa ay patay.” (Santiago 2:26) Papaano pagtutugmain ang dalawang pangungusap na ito?</p><p><sup>12 </sup>Kung isasaalang-alang ang konteksto ng mga salita ni Pablo, matutuklasan na ang unang pangungusap ay nagiging kapupunan ng ikalawa. Tinukoy ni apostol Pablo ang pagsisikap ng mga Judio na sumunod sa Batas Mosaiko. Akala nila sila’y magiging matuwid kung detalyado nilang susundin ang Batas. Idiniin ni Pablo na imposible ito. Kailanma’y hindi tayo magiging matuwid<wbr />—at sa gayo’y maging marapat sa kaligtasan<wbr />—sa sarili nating mga gawa, sapagka’t tayo’y likas na makasalanan. Maliligtas lamang tayo kung sasampalataya tayo sa haing pantubos ni Jesus.<wbr />—Roma 5:18.</p><p><sup>13 </sup>Gayumpaman, idinaragdag ni Santiago na ang pananampalataya sa ganang sarili ay walang kabuluhan kung hindi nilalakipan ng gawa. Ang sumasampalataya kay Jesus ay dapat magpatotoo nito sa pamamagitan ng mga gawa. Ang isang di-aktibong pananampalataya ay patay na pananampalataya na hindi aakay sa kaligtasan.</p><p><sup>14 </sup>Si apostol Pablo ay lubusang sumasang-ayon dito, at madalas niyang banggitin ang mga gawa na dapat ipamalas ng mga Kristiyano bilang pagtatanghal ng kanilang pananampalataya. Halimbawa, sumulat siya sa mga taga-Roma: “Sa puso ay nananampalataya ang isa sa ikatutuwid, <em>at sa bibig ay gumagawa ng madlaang pagpapahayag sa ikaliligtas.” </em>Ang “madlaang pagpapahayag”<wbr />—pamamahagi ng ating pananampalataya sa iba<wbr />—ay mahalaga sa kaligtasan. (Roma 10:10; tingnan din ang 1 Corinto 15:58; Efeso 5:15, 21-33; 6:15; 1 Timoteo 4:16; 2 Timoteo 4:5; Hebreo 10:23-25.) Gayumpaman, anomang gawa na maaaring gawin ng isang Kristiyano, at tiyak na anomang pagsisikap na tumupad sa Batas ni Moises, ay hindi <em>magpapaging-marapat </em>sa isa sa buhay na walang-hanggan.  Ito ay “kaloob na ibinibigay ng Diyos” sa mga sumasampalataya.<wbr />—Roma 6:23; Juan 3:16.</p><p><strong>Magkakaibang Punto-de-Bista</strong></p><p><sup>15 </sup>Kung minsan ang mga manunulat ng Bibliya ay sumulat ng iisang pangyayari mula sa magkakaibang punto-de-bista, o iba-iba ang paraan ng paghaharap nila rito. Kapag isinasaalang-alang ang mga pagkakaibang ito, madaling malutas ang iba pang tila pagkakasalungatan. Isang halimbawa nito ay nasa Bilang 35:14, kung saan tinutukoy ni Moises ang teritoryo sa silangan ng Jordan na “sa dakong ito ng Jordan.” Subali’t, si Josue, nang nagsasalita tungkol sa lupain sa silangan ng Jordan, ay tumukoy dito na “sa dako roon ng Jordan.” (Josue 22:4) Alin ang tama?</p><p><sup>16 </sup>Ang totoo, pareho silang tama. Ayon sa ulat ng Bilang, hindi pa natatawid ng mga Israelita ang Ilog Jordan tungo sa Lupang Pangako, kaya para sa kanila ang silangan ng Jordan ay ang “dakong ito.” Subali’t si Josue ay nakatawid na sa Jordan. Ngayon, nasa kanluran na siya ng ilog, sa lupain ng Canaan. Kaya ang silangan ng Jordan, para sa kaniya, ay ang “dako roon.”</p><p><sup>17 </sup>Bukod dito, ang balangkas ng isang salaysay ay maaaring umakay sa tila pagsasalungatan. Sa Genesis 1:24-26, ipinakikita ng Bibliya na ang mga hayop ay nilalang bago ang tao. Nguni’t sa Genesis 2:7, 19, 20, waring sinasabi na nilalang muna ang tao bago ang mga hayop. Bakit may pagkakaiba? Sapagka’t ang paglalang ay tinatalakay ng dalawang ulat mula sa magkaibang punto-de-bista. Inilalarawan ng una ang paglalang sa langit at sa lupa at lahat ng naroroon. (Genesis 1:1-2:4) Ang pangalawa ay tumatalakay lamang sa paglalang ng tao at sa pagkahulog nito sa pagkakasala.<wbr />—Genesis 2:5–<wbr />4:26.</p><p><sup>18 </sup>Ang unang ulat ay binalangkas ayon sa panahon, na hinati sa anim na sunud-sunod na “araw.” Ang pangalawa ay isinulat ayon sa halaga ng paksa. Pagkatapos ng maikling pambungad, angkop lamang na tumungo ito agad sa paglalang kay Adan, yamang siya at ang pamilya niya ang susunod na paksa. (Genesis 2:7) Ang karagdagang detalye ay inihaharap ayon sa pangangailangan. Nalaman natin na pagkaraan ng paglalang si Adan ay titira sa isang halamanan sa Eden. Kaya binabanggit ngayon ang pagtatanim ng halamanan sa Eden. (Genesis 2:8, 9, 15) Iniutos ni Jehova kay Adan na pangalanan “ang bawa’t mailap na hayop sa parang at bawa’t lumilipad na nilalang sa langit.” Kaya, ngayon, wastong banggitin na “nilalang ng Diyos na Jehova mula sa lupa” ang lahat ng ito, bagaman ang pagkalalang sa kanila ay nangyari matagal na panahon pa bago lumitaw si Adan<wbr />— Genesis 2:19; 1:20, 24, 26.</p><p><strong>Basahin nang Maingat ang Salaysay</strong></p><p><sup>19 </sup>Kung minsan, kailangan lamang na basahin nang maingat ang salaysay at mangatuwiran batay sa naroroong impormasyon upang malutas ang mga tila pagkakasalungatan. Ito ang kailangan kapag isinasaalang-alang ang pagsakop ng mga Israelita sa Jerusalem. Ang Jerusalem ay itinala bilang bahagi ng mana ni Benjamin, subali’t mababasa natin na hindi ito nasakop ng tribo ni Benjamin. (Josue 18:28; Hukom 1:21) Mababasa din natin na hindi nasakop ng Juda ang Jerusalem<wbr />—na para bang bahagi ito ng mana ng tribong yaon. Nang dakong huli, tinalo ng Juda ang Jerusalem, at sinunog ito sa apoy. (Josue 15:63; Hukom 1:8) Gayunman, pagkaraan ng daandaang taon, ay iniulat na sinakop ni David ang Jerusalem.<wbr />—2 Samuel 5:5-9.</p><p><sup>20 </sup>Sa unang pagbasa, ito ay tila nakalilito, subali’t wala namang tunay na salungatan. Sa katunayan, ang hangganan ng mana nina Benjamin at Juda ay kaagapay ng Libis ng Hinnom na bumabagtas sa sinaunang lunsod ng Jerusalem. Talagang nasa teritoryo ni Benjamin ang dako na nang malaunan ay tinawag na Lunsod ni David, gaya ng sinasabi ng Josue 18:28. Subali’t malamang na ang Jebuseong lunsod ng Jerusalem ay lumampas pa sa Libis ng Hinnom at sa gayo’y sumaklaw sa teritoryo ng Juda, kung kaya’t ang Juda ay kinailangan ding makipagdigma laban sa mga Canaanitang naninirahan dito.</p><p><sup>21 </sup>Ang lunsod ay hindi nasakop ng Benjamin. Minsan ay sinakop ng Juda ang Jerusalem at sinunog ito. (Hukom 1:8, 9) Subali’t umalis uli ang hukbo ng Juda, kaya nagbalik sa lunsod ang orihinal na mga naninirahan. Nang dakong huli, mahigpit nilang ipinagtanggol ang lunsod anupa’t walang nagawa ang Juda o ang Benjamin upang mapaalis sila. Kaya, nanatili ang mga Jebuseo sa Jerusalem hanggang masakop ito ni David pagkaraan ng daandaang taon.</p><p><sup>22 </sup>May pangalawang halimbawa sa mga Ebanghelyo. Hinggil sa paghahatid kay Jesus sa kamatayan, ay mababasa natin sa Ebanghelyo ni Juan: “Siya’y lumabas, na pasan-pasan ang haliging pahirapan.” (Juan 19:17) Subali’t, sa Lucas ay sinasabi: “Nang siya’y dadalhin na nila, ay kanilang pinigil ang isang Simon, tubong Cirene, na nanggaling sa bukid, at ipinapasan sa kaniya ang haliging pahirapan habang sumusunod kay Jesus.” (Lucas 23:26) Si Jesus ba ang pumasan sa haligi, o pinasan ba ito ni Simon para sa kaniya?</p><p><sup>23 </sup>Sa pasimula, maliwanag na si Jesus ang pumasan ng haliging pahirapan, gaya ng sinabi ni Juan. Nguni’t nang maglaon, gaya ng patotoo nina Mateo, Marcos at Lucas, si Simong Cireneo ay inatasan na pasanin ito para sa kaniya hanggang sa dakong pagpapakuan.</p><p><strong>Patotoo ng Kawalang-Pagsasabwatan</strong></p><p><sup>24 </sup>Totoo, may mga pagkakaiba sa Bibliya na mahirap pagtugmain. Subali’t huwag nating ipasiya na ito’y tiyak na pagkakasalungatan. Madalas yao’y dahil sa kakulangan ng impormasyon. Ang Bibliya ay naglalaan ng kaalaman na sasapat sa ating espirituwal na pangangailangan. Nguni’t kung ilalaan ang bawa’t detalye sa bawa’t pangyayari, ito’y magiging napakakapal, at napakabigat na aklatan, sa halip na isang maliit, magaang na tomo na gaya ng taglay natin ngayon.</p><p><sup>25 </sup>Ganito ang isinulat ni apostol Juan tungkol sa ministeryo ni Jesus, sa makatuwirang malabis na paglalarawan: “At mayroon pang iba’t-ibang bagay na ginawa si Jesus na, kung susulating isa-isa, ay inaakala ko na kahit sa sanlibutan ay hindi magkakasiya ang mga aklat na susulatin.” (Juan 21:25) Lalo pang imposible na itala ang lahat ng detalye sa mahabang kasaysayan ng bayan ng Diyos mula sa mga patriarka hanggang sa unang-siglong kongregasyong Kristiyano.</p><p><sup>26 </sup>Oo, ang Bibliya ay isang himala ng pagpapaikli. May sapat na impormasyon ito na tutulong upang makilala na ito’y hindi gawa lamang ng tao. Anomang pagkakaiba na nilalaman nito ay patotoo lamang na ang mga sumulat ay hindi talaga nagsabwatan. Sa kabilang dako, ang namumukod-tanging pagkakasuwato ng Bibliya<wbr />—na tatalakayin sa isang hinaharap na kabanata<wbr />—ay tiyak na patotoo hinggil sa banal na pinagmulan nito. Ito’y salita ng Diyos, hindi ng tao.</p><p><strong>[Mga Tanong sa Aralin]</strong></p><p> 1, 2. (Ilakip ang pambungad.) (a) Anong paratang ang malimit gawin laban sa Bibliya? (b) Sa paghahambing ng iba’t-ibang talata sa Bibliya, ano ang dapat tandaan? (c) Ano ang ilang dahilan kung bakit nagkakaiba kung minsan ang paraan ng pag-uulat ng dalawang manunulat ng Bibliya sa iisang pangyayari?</p><p> 3, 4. Hinggil sa senturion na may aliping nagkasakit, anong maliwanag na pagkakaiba ang umiiral sa pagitan ng ulat nina Mateo at Lucas, at papaano ito pagtutugmain?</p><p> 5. Bakit sinasabi ng Bibliya na itinayo ni Solomon ang templo, samantalang iba ang aktuwal na gumawa niyaon?</p><p> 6, 7. Papaano pagtutugmain ang dalawang magkaibang ulat sa Ebanghelyo hinggil sa pakiusap ng mga anak ni Zebedeo?</p><p> 8. Papaano maaaring magkaiba ang dalawang hiwalay na ulat tungkol sa iisang pangyayari at kapuwa pa rin maging totoo?</p><p> 9, 10. Papaano tumutulong ang konteksto upang makita kung saan nakuha ni Cain ang kaniyang asawa?</p><p>11. Anong di-umano’y pagkakasalungatan na namagitan kina Santiago at apostol Pablo ang itinuturo ng iba?</p><p>12, 13. Sa halip na salungatin, papaano pinupunan ng mga salita ni Santiago ang sinabi ni apostol Pablo?</p><p>14. Saang mga talata ipinakikita ni Pablo na lubos siyang sumasang-ayon sa simulain na ang buháy na pananampalataya ay dapat patunayan ng mga gawa?</p><p>15, 16. Papaano magiging tama kapuwa sina Moises at Josue gayong sinasabi ng isa na ang silangan ng Jordan ay “nasa dako rito” ng ilog samantalang sinabi naman ng isa na “nasa dako roon”?</p><p>17. (a) Anong raw pagkakasalungatan ang makikita sa unang dalawang kabanata ng Genesis? (b) Ano ang dahilan ng pagkakaiba?</p><p>18. Papaano pagtutugmain ang pagkakaiba ng dalawang ulat ng paglalang sa panimulang mga kabanata ng Genesis?</p><p>19. Anong maliwanag na kalituhan ang umiiral sa ulat ng Bibliya hinggil sa pagsakop sa Jerusalem?</p><p>20, 21. Sa pamamagitan ng maingat na pagsusuri sa lahat ng magkakaugnay na detalye, ano ang lumilitaw na talagang nangyari sa pagsakop ng mga Hebreo sa lunsod ng Jerusalem?</p><p>22, 23. Sino ang pumasan ng haliging pahirapan ni Jesus hanggang sa dakong pagpapakuan?</p><p>24. Bakit hindi tayo nagtataka sa maliwanag na mga pagkakaiba sa Bibliya, subali’t ano ang hindi natin dapat ipasiya mula rito?</p><p>25. Ano ang sinasabi ni Juan tungkol sa ulat ng ministeryo ni Jesus, at papaano ito tumutulong upang maunawaan kung bakit hindi ibinibigay ng Bibliya ang bawa’t detalye sa bawa’t pangyayari?</p><p>26. Ang Bibliya ay naglalaman ng sapat na impormasyon na tutulong upang matiyak ang anong mahalagang katotohanan?</p><p><strong>[Blurb sa pahina 89]</strong></p><p>Ang maliwanag na mga pagkakaiba sa Bibliya ay patotoo na ang mga sumulat ay talagang hindi nagsabwatan</p><p><strong>[Blurb sa pahina 91]</strong></p><p>Ang pagsasaalang-alang ng konteksto ay malimit tumutulong upang malutas ang di-umano’y pagkakasalungatan</p><p><strong>[Kahon sa pahina 93]</strong></p><p><strong><em>Ang “Mga Pagkakaiba” ay Hindi Naman Pagsasalungatan</em></strong></p><p>  Si Kenneth S. Kantzer, isang teologo, ay naglarawan minsan kung papaanong ang dalawang ulat hinggil sa iisang pangyayari ay tila magkasalungat gayunma’y kapuwa puwedeng maging totoo. Sumulat siya: “Matagal na ang nakalipas mula nang mamatay ang ina ng isang mahal na kaibigan. Una naming nabalitaan ang pagkamatay niya mula sa isang kaibigan na kapuwa namin pinagtitiwalaan na nagsabing ang ina ng aming kaibigan ay nakatayo sa kanto at naghihintay ng bus, nang mabangga siya ng isa pang bus na dumaraan, at namatay pagkaraan ng ilang minuto.”</p><p>  Hindi nagtagal, nakarinig siya ng lubhang naiibang balita. Sinabi niya: “Nalaman namin mula sa apo ng babaeng namatay na ang babae ay nasangkot sa banggaan, at tumilapon mula sa kotseng kaniyang sinasakyan, at agad namatay. Tiniyak ng apo na ito nga ang nangyari.</p><p>  “Pagkaraan pa rin nito . . . sinikap naming pagtugmain ang balita. Nalaman namin na ang babae ay naghihintay ng bus, nabangga ng isa pang bus, at nasugatan nang malubha. Isinakay siya ng isang kotseng dumadaan at isinugod sa ospital, nguni’t sa pagmamadali, ang kotse na sinasakyan niya ay nabangga ng isa pa ring kotse. Tumilapon siya at namatay agad.”</p><p>  Oo. ang dalawang ulat hinggil sa iisang pangyayari ay kapuwa puwedeng magkatotoo bagaman tila magkasalungat. Ganoon din kung minsan ang Bibliya. Maaaring iulat ng magkahiwalay na saksi ang magkaibang detalye ng iisang pangyayari. Kaya, imbes na magkasalungatan, ang ulat nila ay pinupunan ng isa’t-isa, kaya kung isasaalang-alang ang bawa’t ulat, nagkakaroon tayo ng mas maliwanag na larawan sa nangyari.</p>
</div>
<div class="extPubRef"><p><a href="1102005132.xhtml#pcitationsource2">^ <span id="pcitation2"></span><strong>***ba p. 27-29 Isang Aklat ng Hula***</strong></a><br /><strong>Isang Aklat ng Hula</strong></p><p>Ang mga tao ay interesado sa kinabukasan. Sila’y naghahanap ng mga mapananaligang prediksiyon tungkol sa maraming bagay, mula sa lagay ng panahon hanggang sa mga indikasyon sa ekonomiya. Gayunman, kapag kumikilos sila batay sa mga prediksiyong ito, sila’y malimit na nabibigo. Ang Bibliya ay kinapapalooban ng maraming prediksiyon, o mga hula. Gaano ba katotoo ang mga hulang ito? Ang mga ito ba’y kasaysayang isinulat nang patiuna? O ito ba’y kasaysayang nagpapanggap lamang na hula?</p><p>ANG estadistang Romano na si Cato (234-149 B.C.E.) ay iniulat na nagsabi: “Ako’y nagtataka na ang isang manghuhula ay hindi nagtatawa kapag nakikita niya ang isa pang manghuhula.”<sup>1 </sup>Ang totoo, hanggang sa ngayon ay maraming tao ang nag-aalinlangan sa mga manghuhula ng kapalaran, mga astrologo, at iba pang manghuhula. Ang kanilang mga prediksiyon ay madalas na ipinahahayag sa mga terminong may-kalabuan anupat maaaring bigyan ng napakaraming iba’t ibang interpretasyon.</p><p>Kumusta naman ang mga hula sa Bibliya? May dahilan ba upang ito’y pag-alinlanganan? O may saligan ba para ito’y pagtiwalaan?</p><p><strong>Hindi Lang Basta May-Basehang Sapantaha</strong></p><p>Maaring subukin ng may-kabatirang mga tao na gamitin ang nakikitang takbo ng mga pangyayari upang makagawa ng tamang espekulasyon hinggil sa hinaharap, ngunit hindi sila laging tama. Ganito ang sinasabi sa aklat na <em>Future Shock: </em>“Ang bawat lipunan ay napapaharap hindi lamang sa sunud-sunod na <em>malamang </em>na mangyari, kundi sa napakaraming <em>posibleng </em>mangyari, at sa pagtatalu-talo sa <em>gustong </em>mangyari.” Dagdag pa nito: “Sabihin pa, walang sinuman ang ‘nakaaalam’ ng talagang mangyayari. Maaari lamang nating analisahin at pagwariing mabuti ang ating mga sapantaha at pagpilitang tantiyahin kung alin ang malamang na mangyari.”<sup>2</sup></p><p>Ngunit ang mga manunulat ng Bibliya ay hindi basta ‘tumatantiya kung alin ang malamang na mangyari’ sa “mga sapantaha” tungkol sa kinabukasan. Ni maaaring ituring ang kanilang mga prediksiyon bilang malalabong pagpapahayag na bukás sa napakaraming iba’t ibang interpretasyon. Sa kabaligtaran, marami sa kanilang mga hula ay binibigkas nang may pambihirang kalinawan at may di-pangkaraniwang detalye, anupat madalas ay humuhula ng kabaligtaran sa maaaring asahan. Kuning halimbawa ang patiunang sinabi ng Bibliya tungkol sa lunsod ng sinaunang Babilonya.</p><p><strong>‘Wawalisin ng Walis ng Pagkalipol’</strong></p><p>Ang sinaunang Babilonya ay naging “ang hiyas ng mga kaharian.” (Isaias 13:19, <em>The New American Bible</em>) Ang lunsod na ito na napakalawak ang saklaw ay tamang-tamang nakapuwesto sa ruta ng kalakalan mula sa Gulpo ng Persiya hanggang sa Dagat Mediteraneo, anupat nagsisilbing sentro ng komersiyo para sa panlupa at pandagat na pangangalakal sa pagitan ng Silangan at Kanluran.</p><p>Pagsapit ng ikapitong siglo B.C.E., ang Babilonya ang naging waring di-maigugupong kabisera ng Imperyo ng Babilonya. Ang lunsod ay nakasaklang sa Ilog Eufrates, at ang tubig ng dagat ay ginamit upang makahukay ng isang maluwang, malalim na trinsera at magkakarugtong na mga kanal. Karagdagan pa, ang lunsod ay protektado ng isang napakalaki at matibay na sistema ng doblehang mga pader, na sinusuhayan naman ng maraming bantayang tore. Hindi nga kataka-taka na maging palagay ang loob ng mga naninirahan doon.</p><p>Gayunman, noong ikawalong siglo B.C.E., bago pumaimbulog ang Babilonya sa rurok ng kaluwalhatian nito, inihula ng propetang si Isaias na ang Babilonya ay ‘wawalisin ng walis ng pagkalipol.’ (Isaias 13:<wbr />19; 14:<wbr />22, 23) Inilarawan din ni Isaias ang mismong paraan ng pagbagsak ng Babilonya. ‘Tutuyuin’ ng mga manlulusob ang mga ilog nito<wbr />—ang pinagmumulan ng tulad-trinserang depensa nito<wbr />—na magpapahina sa lunsod. Binanggit pa man din ni Isaias ang pangalan ng mananakop<wbr />—si “Ciro,” isang dakilang hari ng Persia, “na sa harapan niya’y mabubuksan ang mga pintuang-daan at walang pinto ang masasarhan.”<wbr />—Isaias 44:27–<wbr />45:<wbr />2, <em>The New English Bible.</em></p><p>Ang mga ito’y mapangahas na mga prediksiyon. Ngunit nagkatotoo ba ang mga ito? Ang kasaysayan ang sumasagot.</p><p><strong>‘Nang Walang Digmaan’</strong></p><p>Dalawang siglo matapos iulat ni Isaias ang kaniyang hula, kinagabihan ng Oktubre 5, 539 B.C.E., nagkampo malapit sa Babilonya ang mga hukbo ng Medo-Persia sa ilalim ni Ciro na Dakila. Subalit kampante ang mga taga-Babilonya. Ayon sa Griegong istoryador na si Herodotus (ikalimang siglo B.C.E.), sila’y may sapat na panustos na nakaimbak para sa maraming taon.<sup>3 </sup>Nasa kanila rin ang Ilog Eufrates at ang matitibay na pader ng Babilonya na magkakanlong sa kanila. Magkagayunman, nang mismong gabing iyon, ayon sa Nabonidus Chronicle, “pumasok ang hukbo ni Ciro sa Babilonya nang walang digmaan.”<sup>4 </sup>Paano nangyari iyan?</p><p>Ipinaliwanag ni Herodotus na sa loob ng lunsod, ang mga tao’y “nagsasayawan at nagkakasayahan sa isang piging.”<sup>5 </sup>Ngunit, sa labas naman, nailihis na ni Ciro ang mga tubig ng Eufrates. Habang bumababaw ang tubig, lumusong ang kaniyang hukbo sa pinakasahig ng ilog, na ang tubig ay hanggang hita nila. Nilampasan nila ang nagtataasang pader at pumasok sa napabayaang-bukás na mga pintuang-daan na tinatawag ni Herodotus na “ang mga pintuang-daan na bumubukas sa mga ilog.”<sup>6 </sup>(Ihambing ang Daniel 5:<wbr />1-4; Jeremias 50:<wbr />24; 51:<wbr />31, 32.) Kinumpirma ng ibang istoryador, kabilang na si Xenophon (c. 431–c. 352 B.C.E.), gayundin ng mga tabletang <em>cuneiform </em>na natuklasan ng mga arkeologo, ang biglang pagbagsak ng Babilonya sa kamay ni Ciro.<sup>7</sup></p><p>Natupad kung gayon ang hula ni Isaias tungkol sa Babilonya. Ngunit, natupad nga bang talaga? Hindi kaya posible na ito’y hindi naman hula kundi aktuwal na isinulat pagkatapos na ito’y mangyari? Sa katunayan, maaaring itanong din ito tungkol sa iba pang hula sa Bibliya.</p><p><strong>Kasaysayan ba na Nagpapanggap na Hula?</strong></p><p>Kung ang kasaysayan ay dinoktor lamang ng mga propeta ng Bibliya<wbr />—kabilang na si Isaias<wbr />—upang magmukhang hula, kung gayon ang mga lalaking ito ay walang iba kundi mga tusong mandaraya. Ngunit ano naman ang kanilang motibo sa ganitong panlilinlang? Kaagad ay ipinaalam ng mga tunay na propeta na sila’y hindi maaaring suhulan. (1 Samuel 12:<wbr />3; Daniel 5:17) At nakita na natin ang matibay na ebidensiya na ang mga manunulat ng Bibliya (marami sa kanila’y mga propeta) ay mapagkakatiwalaang lalaki na handang isiwalat maging ang kanilang sariling nakahihiyang mga pagkakamali. Waring mahirap namang paniwalaan na ang ganitong mga lalaki ay makagawa ng isinaplanong pandaraya, anupat pinagkukunwang hula ang kasaysayan.</p><p>Mayroon pang dapat isaalang-alang. Marami sa mga hula ng Bibliya ang kinapapalooban ng nakasasakit na pagtuligsa sa sariling bayan ng mga propeta, kabilang na ang mga saserdote at mga pinuno. Halimbawa, pinulaan ni Isaias ang masamang kalagayan sa moral ng mga Israelita<wbr />—kapuwa ng mga lider at ng mamamayan<wbr />—noong kaniyang kaarawan. (Isaias 1:<wbr />2-10) Buong-puwersang inilantad ng ibang propeta ang kasalanan ng mga saserdote. (Zefanias 3:<wbr />4; Malakias 2:<wbr />1-9) Tunay na isang napakalaking palaisipan kung bakit sila mag-iimbento ng mga hula na kinapapalooban ng pinakamasakit-na-maiisip na mga batikos laban sa kanilang sariling bayan at kung bakit kaya makikiisa naman ang mga saserdote sa ganitong pandaraya.</p><p>Karagdagan pa, paanong ang mga propeta<wbr />—kung sila nga’y mga impostor lamang<wbr />—ay nagtagumpay sa ganitong panghuhuwad? Ang pagbasa’t pagsulat ay pinasisigla sa Israel. Mula sa murang gulang, ang mga bata ay tinuturuang bumasa at sumulat. (Deuteronomio 6:<wbr />6-9) Pinasisigla ang sarilinang pagbabasa ng Kasulatan. (Awit 1:2) May <em>pangmadlang </em>pagbabasa ng Kasulatan sa mga sinagoga tuwing lingguhang Sabbath. (Gawa 15:21) Waring hindi maaaring mangyari na ang isang buong bansa na marunong bumasa’t sumulat, na bihasa sa Kasulatan, ay madaya ng gayong panlilinlang.</p><p>Bukod diyan, mayroon pang nasasangkot sa hula ni Isaias tungkol sa pagbagsak ng Babilonya. Kasali roon ang isang detalye na hinding-hindi maaaring maisulat pagkatapos ng katuparan.</p><p><strong>“Hindi Siya Kailanman Tatahanan”</strong></p><p>Ano ang mangyayari sa Babilonya <em>matapos </em>na ito’y bumagsak? Inihula ni Isaias: “Hindi siya kailanman tatahanan, ni siya man ay tatahanan sa sali’t-saling lahi. At doon ay hindi magtatayo ng kaniyang tolda ang Arabe, at hindi pahihigain doon ng mga pastol ang kanilang mga kawan.” (Isaias 13:<wbr />20) Sabihin pa, waring kataka-taka naman na ihulang ang gayong lunsod na napakaganda ng kinalalagyan ay hindi na tatahanan magpakailanman. Maaari kayang ang mga salita ni Isaias ay isinulat pagkatapos na makita niya ang tiwangwang na Babilonya?</p><p>Matapos ang pagsakop ni Ciro, ang isang tinatahanang Babilonya<wbr />—bagaman mas mababang-uri<wbr />—ay nagpatuloy pa rin sa loob ng maraming siglo. Alalahanin na kabilang sa mga <em>Dead Sea Scroll </em>ang isang kopya ng kumpletong aklat ng Isaias na pinetsahan ng ikalawang siglo B.C.E. Nang mga panahong kinokopya ang balumbong iyon, kinontrol ng mga Parthiano ang Babilonya. Noong unang siglo C.E., may pamayanan ng mga Judio sa Babilonya, at dumalaw roon ang manunulat ng Bibliya na si Pedro. (1 Pedro 5:13) Noong panahong iyon, halos dalawang siglo nang umiiral ang <em>Dead Sea Scroll </em>ni Isaias. Kaya, noong unang siglo C.E., hindi pa lubusang tiwangwang ang Babilonya, ngunit ang aklat ni Isaias ay malaon nang natapos bago pa noon.</p><p>Gaya ng inihula, ang Babilonya ay naging “bunton [na lamang] ng mga bato.” (Jeremias 51:37) Ayon sa Hebreong iskolar na si Jerome (ikaapat na siglo C.E.), noong kaniyang kaarawan ang Babilonya ay isang dako ng pangangaso na doon ang “bawat uri ng hayop” ay pagala-gala.<sup>9 </sup>Ang Babilonya ay nananatiling tiwangwang hanggang sa ngayon.</p><p>Si Isaias ay namatay anupat hindi na niya nakita ang pagkatiwangwang ng Babilonya. Ngunit ang mga kaguhuan ng minsa’y naging makapangyarihang lunsod, mga 80 kilometro sa timog ng Baghdad, sa makabagong Iraq, ay naging piping patotoo sa katuparan ng kaniyang mga salita: “Hindi siya kailanman tatahanan.” Anumang pananauli sa Babilonya bilang pang-akit sa turista ay baka makabighani sa mga panauhin, ngunit ang mga “supling at kaapu-apuhan” ng Babilonya ay nawala na magpakailanman.<wbr />—Isaias 13:<wbr />20; 14:<wbr />22, 23.</p><p>Kung gayon ay hindi nga bumigkas si propeta Isaias ng malalabong prediksiyon na maaaring iangkop sa anumang mangyayari sa hinaharap. Ni hindi niya dinoktor ang kasaysayan upang magmukha itong hula. Isipin lamang ito: Bakit magbabakasakali ang isang impostor na “manghula” ng isang bagay na doo’y wala siyang lubusang kontrol<wbr />—na ang dakilang Babilonya ay hindi na kailanman tatahanan?</p><p>Ang hulang ito tungkol sa pagbagsak ng Babilonya ay isa lamang halimbawa mula sa Bibliya. Nakikita ng maraming tao mula sa katuparan ng mga hula nito ang isang pahiwatig na ang Bibliya ay talagang mula sa isang nakatataas kaysa tao. Marahil ay sasang-ayon ka na, sa paanuman, ang aklat na ito ng hula ay karapat-dapat suriin. Isang bagay ang tiyak: May napakalaking pagkakaiba ang malabo o nakagugulat na mga prediksiyon ng modernong-panahong mga manghuhula at ang maliwanag, matino, at espesipikong mga hula ng Bibliya.</p><p><strong>[Mga talababa]</strong></p><p>May matibay na ebidensiya na ang mga aklat ng Kasulatang Hebreo<wbr />—kasali na ang Isaias<wbr />—ay isinulat malaon na bago pa ang unang siglo C.E. Ipinahiwatig ng istoryador na si Josephus (unang siglo C.E.) na ang kanon ng Kasulatang Hebreo ay matagal nang naitatag bago pa ang kaniyang kaarawan.<sup>8 </sup>Karagdagan pa, ang Griegong <em>Septuagint, </em>Griegong salin ng Hebreong Kasulatan, ay sinimulan noong ikatlong siglo B.C.E. at natapos noong ikalawang siglo B.C.E.</p><p>Para sa higit pang pagtalakay sa mga hula sa Bibliya at sa mga pangyayari sa kasaysayan na nagpapatunay ng katuparan nito, pakisuyong tingnan ang aklat na <em>Ang Bibliya<wbr />—Salita ng Diyos o ng Tao? </em>na inilathala ng Watchtower Bible and Tract Society of New York, Inc., pahina 117-<wbr />33.</p><p><strong>[Blurb sa pahina 28]</strong></p><p>Ang mga manunulat ba ng Bibliya ay mga tunay na propeta o mga tusong mandaraya?</p><p><strong>[Larawan sa pahina 29]</strong></p><p>Ang mga kaguhuan ng sinaunang Babilonya</p>
</div>
</div>
</div>
</body>
</html>
